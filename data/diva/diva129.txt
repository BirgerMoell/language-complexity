 
 
 
 
 
 
Magisteruppsats i 
Ergonomi 
 
 
 
2004 
 
 
 
 
Arbete ger livet mening 
 
Studier av en förbättringsprocess på ett större 
livsmedelsföretag 
 
 
 
 
 
 
 
 
Kjerstin Vogel 
 
Vara juni 2004 
 
 
Handledare Docent Göran M. Hägg, Arbetslivsinstitutet, Stockholm 
 
Arbetet är utfört vid företaget Alexander, kontaktperson Kjell Fritzon 
 
 
 
 
 
Förord 
Det har varit mig en stor glädje att skriva denna uppsats. Det är många som har 
gjort det möjligt.  
Min handledare, docent Göran M. Hägg som med välriktade frågor, alltid lika 
vänligt formulerade, får mig att prestera bättre än jag trodde möjligt. 
Kjell Fritzon och alla på Alexander som besvarade frågor och enkäter, ställde 
upp på intervjuer och berättade om sina drömmar och sin arbetsglädje.  
Mina arbetskamrater på Kinnekullehälsan som visar omsorg och ser mig varje 
dag.  
Kurskamrater och kursledning på Magisterutbildningen i Ergonomi som lärde 
mig så mycket och där jag fått så många nya vänner.  
Men viktigast för att jag ska må bra och att detta arbete har blivit till, har min 
familj varit. 
 
Tack. 
 
 
Sammanfattning 
Syftet med uppsatsen var att analysera vad som kan ge arbetsglädje samt 
utvärdera effekter på upplevd hälsa, gott liv och arbetsglädje av de ergonomiska 
åtgärder som vidtagits på ett större livsmedelsföretag. Ergonomi är här definierat 
ur ett helhetsperspektiv: Människan ses som en komplex varelse och hon 
granskades i den kontext som arbetet och arbetsorganisationen utgjorde. En 
projektgrupp, rekryterad ur en arbetsgrupp vid det studerade företaget, arbetade 
fram en målbild för sitt och företagets arbete. 
Därefter analyserades förbättringsområden samt presenterades 
förändringsförslag som delvis genomfördes. 
Frågeställningen för arbetet var: Vad definierar ett arbete som främjar 
upplevelsen av god hälsa och ett gott liv? Denna utvärderades i termer av 
målbildens nyckelord: meningsfull, glädje, trivsel, hälsa, personlig utveckling, 
arbetsklimat. Lönsamheten studerades inte. 
De metoder som användes var enkät och intervju med ett års mellanrum före och 
efter genomförandet av ovan nämnda förändringar. En korrelationsmatris 
beräknades för att analysera hur variablerna som beskriver arbetsglädje 
samvarierade.  
Enkäten besvarades av 136 personer (bortfall 5,2 %). Året innan hade enkäten 
besvarats av 121 personer inom samma produktionsområde. Enkäten behandlade 
upplevda muskuloskeletala besvär av arbetet samt skattade behov av 
sjukfrånvaro. Den behandlade också attityder till arbetet, arbetsledningen och 
arbetskamraterna. Dessutom efterfrågandes inställning till livet och hälsan samt 
data för BMI-beräkning.  
Resultatet visar ingen markant förändring av vare sig hälsa, besvär eller 
arbetsglädje. Besvärsnivåerna var genomgående höga till mycket höga. Behovet 
av sjukskrivning pga. besvären hade ökat. Många var överviktiga. 
Sju personer, operatörer samt personer från ledningen på företaget, intervjuades 
djupare angående sina attityder till arbetsglädje. Här fann vi stora likheter i hur 
de ansåg att arbetsglädje främjas samt sin egen roll i detta. 
De korrelationer som uppmättes ger ytterligare stöd för vad andra studier visat: 
demokratiska processer, information och utvecklingsmöjligheter ger ökat 
engagemang och högre grad av arbetsglädje. Signifikanta samband mellan stöd 
från arbetsledningen och upplevelse av god hälsa och ett gott liv var ytterligare 
ett fynd. 
En möjlig förklaring till bristen av påverkan av de ergonomiska förändringarna 
är en alltför kort studietid. 
 
Sökord: meningsfull, arbetsglädje, trivsel, hälsa, personlig utveckling, 
arbetsklimat. 
 
 
Abstract 
The aim of the study was to analyse what may enhance joy in work and to 
estimate the effects on experienced health and good life and joy in work by load 
ergonomic measures that were realized in a larger food manufacturing company. 
Ergonomics is here defined in an entirety. Man is a complex being and is 
observed in the context of his work and work organization. A project group, 
recruited from a working team at the studied company, created an objective for 
the work of the group and the company. Thereafter improvement and change 
areas were analysed and suggestions for changes were presented and carried out 
to some extent. 
The question at issue was: What defines a work that promotes experienced 
health and a good life? It has been evaluated in terms of the key words of the 
objective: meaningful, joy, comfort, health, personal development, work 
environment. 
Methods used were questionnaires and interviews before and after ergonomic 
improvements with a one-year interval. A correlation matrix was calculated to 
analyse how the questionnaire variables describing joy of work covariate.  
136 persons (drop-out rate 5,2 %) answered the questionnaire. The year before 
121 persons within the same production area had answered the same 
questionnaire. The questionnaire addressed experienced musculoskeletal pain 
from work and estimated need for sick leave. It also addressed attitudes to work, 
fellow workers and company management. Further more, attitude to life and 
health as well as data to calculate BMI were collected.  
The result shows no significant change in either health, pain or joy in work. The 
pain levels were in general high to very high. The need for sick leave due to pain 
had increased. Many subjects showed overweight. 
Seven persons, operators and company management, were interviewed 
regarding their attitudes to joy of work. Great similarities in views on how joy of 
work can be promoted as well as their personal role in this were found. 
The correlation matrix gives further support to other studies showing that 
democratic processes, information and opportunity to develop give higher 
commitment and higher degree of joy of work. A significant relation between 
support from the foreman and perception of good health and a good life was 
another finding. 
A possible explanation for the lack of influence from the ergonomic 
interventions is a too short follow up time. 
 
Index words: meaningful, joy of work, comfort, health and personal 
development. 
 
 
 
Innehållsförteckning 
 
1. Inledning_____________________________________________________ 7 
 
1.1 Bakgrund _______________________________________________ 7 
 
1.2 Företaget ________________________________________________ 8 
 
1.3 Bakgrund till studien ______________________________________ 9 
 
 1.3.1 Ergonomens uppdrag __________________________________ 9 
 
 1.3.2 Projektgruppens uppdrag _______________________________ 9 
 
 1.3.3 Projektgruppens arbete ________________________________ 11 
 
 1.3.4 Projektgruppens resultat _______________________________ 12 
 
1.4. Syfte och avgränsningar för denna uppsats ___________________ 13 
 
1.5 Frågeställning __________________________________________ 14 
2 Teoribakgrund ________________________________________________ 14 
 
2.1 Arbete och arbetsglädje ___________________________________ 14 
 
 2.1.1 Tendenser i dagens samhälle ___________________________ 18 
 
2.2 Arbetsmiljö och hälsa _____________________________________ 20 
 
2.3 Motiverande strukturer för hälsa och arbetsglädje ______________ 23 
 
2.4 Visioner och nya roller ____________________________________ 25 
 
2.5 Goda exempel ___________________________________________ 28 
3 Metod och material ____________________________________________ 31 
 
3.1 Undersökningsgrupp _____________________________________ 31 
 
3.2 Enkät __________________________________________________ 31 
 
3.3 Statistik ________________________________________________ 32 
 
3.4 Intervju ________________________________________________ 32 
 
3.5 Tid för genomförande _____________________________________ 33 
 
3.6 Litteratursökning ________________________________________ 33 
4 Resultat _____________________________________________________ 33 
 
4.1 Enkät __________________________________________________ 33 
 
 4.1.1 Bakgrundsdata_______________________________________ 34 
 
 4.1.2. Livet, hälsan och arbetsglädjen _________________________ 36 
 
 4.1.3 Besvär _____________________________________________ 38 
 
 
 
4.2 Korrelationer ___________________________________________ 40 
 
4.3 Intervju ________________________________________________ 41 
 
 4.3.1 Vad är arbetsglädje? __________________________________ 41 
 
 4.3.2 Kan man främja arbetsglädje? Hur? _____________________ 42 
 
 4.3.3 Vad främjar din arbetsglädje? __________________________ 43 
 4.3.4 Kan du påverka ditt arbete, din arbetsplats, dina arbetsuppgifter?
 _______________________________________________________ 44 
 
 4.3.5 Vad har hänt senaste året? Arbetsmiljöutveckling? __________ 45 
 4.3.6 Vad har hänt med dina arbetsuppgifter och relationer på arbetet?
 _______________________________________________________ 46 
 
 4.3.7 Hur är din hälsa? ____________________________________ 47 
 
 4.3.8 Kommer du att arbeta här om tre år? _____________________ 48 
 
 4.3.8 Övrigt ______________________________________________ 48 
5 Diskussion ___________________________________________________ 49 
 
5.1 Syfte och frågeställning ___________________________________ 49 
 
5.2 Metod och material _______________________________________ 49 
 
5.6 Enkät __________________________________________________ 50 
 
5.7 Intervju ________________________________________________ 55 
 
5.8 Etiska avgränsningar och författarens roll ____________________ 56 
6 Slutsatser ____________________________________________________ 56 
 
6.1 Anställdperspektiv _______________________________________ 57 
 
6.2 Företagsperspektiv _______________________________________ 57 
7. Referenser ___________________________________________________ 58 
Bilaga 1 Enkät 
Bilaga 2 Intervjufrågor 
 
 
 
1. Inledning 
 
”Where are we going?” said Pooh, hurrying after him, and wondering whether it was to 
be an Explore or a What-shall-I-do-about-you-know-what. 
 
”Nowhere” said Christopher Robin. 
So they began going there, and after they had walked a little way Christopher Robin said: 
 
”What do you like doing best in the world, Pooh?” 
 
”Well,” said Pooh, ”what I like best –” and then he had to stop and think. Because 
although Eating Honey was a very good thing to do, there was a moment just before you 
began to eat it, which was better than when you were, but he didn’t know what it was called. 
And then he thought that being with Christopher Robin was a very good thing to do, and 
having Piglet near was a very friendly thing to have; and so, when he had thought it all out, he 
said, ”What I like best in the whole world is Me and Piglet going to see You, and You saying 
’What about a little something?’ and Me saying, ’Well, I shouldn’t mind a little something, 
should you Piglet,’ and it being a hummy sort of day outside, and birds singing. 
A. A. Milne: The house at Pooh corner 1928 
 
Vad är egentligen meningen med livet? Vi har väl alla någon gång i livet ställt 
oss denna fråga. Svaren är troligen lika många som det finns människor. I Alan 
Alexander Milnes förtjusande böcker om Puh, björnen med den Lilla Hjärnan 
och det Stora Hjärtat, får vi svar som kanske är allmängiltiga.  
Det är att njuta av det du har och det du får. Inte bara sträva efter framgång utan 
även glädjas av att arbeta och leva. Att människa är människas glädje.  
Denna uppsats är ett examensarbete i ergonomi. Den lägger tyngdpunkten på 
upplevelsen av arbetet samt arbetets värde för individer på olika nivåer på en 
arbetsplats. Det företag som är i fokus strävar i sitt arbetsmiljöarbete såväl som i 
sin personalpolitik till att nå Den Goda Arbetsplatsen tillsammans med och med 
respekt för sina medarbetare (Alexander 2002-2003). Företaget har uttryckt sitt 
gillande över att föreliggande arbete utförts som ett examensarbete i 
Magisterutbildningen i Ergonomi. Företaget har också beställt de enkäter som 
ingår i uppsatsens studie, detta som ett led i att kartlägga medarbetarnas 
synpunkter på arbetsmiljö och arbetsledning samt få mått på medarbetarnas 
hälsa. Resultatet kommer att utvärderas och användas som ett led i företagets 
arbete för att förbättra sin arbetsmiljö.  
Min förhoppning är att denna uppsats kan öka medvetenheten om arbetets 
betydelse för att skapa mening i vår tillvaro för både anställda och arbetsgivare. 
 
1.1 Bakgrund 
Mitt intresse i detta arbete, liksom i hela mitt yrkesverksamma liv, är frågan om 
Arbetsglädjen. Varför går vi/du/jag till jobbet? Vad främjar arbetsglädjen? Kan 
man främja arbetsglädje med ergonomiska och organisatoriska åtgärder? 
 
 
Det undersökta företaget använder företagshälsovårdens ergonom för att göra 
belastningsergonomiska riskanalyser samt inventera och rangordna 
förbättringsområden. 
Det författaren till denna uppsats som är denna ergonom, gör riskanalyser samt 
är arbetsledarens/-nas och platschefens rådgivare, coach och bollplank som 
deltagare och drivande i främst en förbättringsgrupp. 
 
1.2 Företaget 
Företaget, Alexander, ingår i division produktion i ett ostförädlingsföretag. Det 
är en del av en större skandinavisk livsmedelskoncern. Under år 2000 flyttade 
man till Götene. Man flyttade från en äldre byggnad till stora, ljusa, nybyggda 
lokaler. Geografiskt flyttade man ca 5 mil. Investeringen uppgick till 500 
miljoner kronor. En del äldre maskiner följde med i flytten.  
Företaget har ambitionen att ha god arbetsmiljö och arbetar ofta i 
förbättringsprojekt med personalen. 
Produktionen består av förädling av ost, dvs. bitning, rivning och skivning. Den 
har en årsvolym om totalt 28 000 ton ost och bedrivs på 20 produktionslinjer 
under ledning av fem produktionsledare. I Alexander ingår även prismärkning, 
lager och distribution med vardera en produktionsledare. Höglagret har en 
totalyta på 22 500 m2. Årsvolymen är här 63 000 ton ost samt 22 500 ton 
matfett. Alexander har totalt ca 300 anställda, ungefär lika många män som 
kvinnor. Arbetet bedrivs i 3-skift (Alexander 2003).  
I verksamheten finns underhåll, en planerings- samt en kvalitetsavdelning. 
Dessa ingår inte i denna studie. 
Den personal som följde med i flytten, hade stora förväntningar på arbetsmiljön. 
Dessa har inte infriats anses det från personalens sida (Alexander 2002-2003). 
Under våren 2002 hade företaget hög sjukfrånvaro och stort intresse från 
lokalpressen angående detta. Denna situation gjorde att man beslöt att agera. 
Företaget tog kontakt med Kinnekullehälsan, den företagshälsovård man har 
kontrakt med och där författaren är anställd, och tog upp en diskussion om 
åtgärder. En utgångspunkt var även ett nyligen avslutat projekt med en annan 
konsult. Detta projekt innebar en fokusering på att minska kostnaderna i 
produktionen. Projektet hade en uppläggning som företaget var missnöjt med. 
Konsulten drev projektet på ett sätt som innebar att arbetsledarna kände sig som 
gäster i sitt eget projekt. Vid sin efteranalys har företaget beslutat sig för att bli 
tydligare i hur man handlar upp konsulttjänster.  
Det är företaget som äger problemen och det är företaget som har möjligheter att 
lösa dem. Därför är det också företaget som sätter ramar och beslutar hur projekt 
ska drivas. 
Kinnekullehälsan har instämt i deras analys och är överens med Alexander om 
sin framtida roll i företagets projektarbeten. 
 
 
 
 
1.3 Bakgrund till studien 
1.3.1 Ergonomens uppdrag 
Mot bakgrund av hög sjukfrånvaro bland företagets anställda samt de 
synpunkter som framkommit i företagets interna attitydundersökning, utformade 
företagets dåvarande produktionschef (dess nuvarande platschef) ett uppdrag till 
Kinnekullehälsans ergonom att: 
 
 Genomföra belastningsergonomiska riskanalyser på förädling, distribution, 
lager och utlastning.  
 Föreslå ergonomiska förbättringar. Detta utfördes under hösten 2001. 
 Som ett pilotprojekt på en förädlingslinje, nedan kallad undersökningsgrupp, 
tillsammans med en projektgrupp, göra en djupare analys av de ergonomiska 
bristerna på den linjen samt att komma med förbättringsförslag.  
 
Uppdraget kunde efter en intern utvärdering utökas till flera linjer och/eller 
avdelningar. 
Diskussionerna runt uppdraget utmynnade i beslutet att genomföra pilotprojektet 
som ett examensarbete i magisterutbildningen i ergonomi. 
 
1.3.2 Projektgruppens uppdrag 
Projektgruppens uppdrag var att: 
 
 Genom PBL och med ett participativt arbetssätt kartlägga ergonomin ur ett 
helhetsperspektiv på en förädlingslinje.  
 Ta fram en målbild hur man vill att arbetet ska vara.  
 Ta fram en handlingsplan för olika nivåer; företagsledning, arbetsledning, 
operatör. 
 Föreslå ergonomiska förbättringar.  
 
Att analysera, prioritera och genomföra dessa förbättringar var företagets ansvar.  
Kartläggningen av de ergonomiska bristerna granskades ur ett helhetsperspektiv, 
enligt fig.1, på en av förädlingslinjerna, kallad undersökningsgruppen. 
 
 
 
 
 
 
 
 
 
Fig. 1 Ergonomi ur ett helhetsperspektiv. Enligt Kjerstin Vogel 2003 
Figuren utgör en syntes av magisterutbildningen i ergonomi under 
åren 2001-2003 och är en sammanfattning av föreläsningar och 
litteratur samt hur författaren till denna uppsats har sammanfogat 
detta med sina tidigare erfarenheter inom arbetsmiljöområdet. Bilden 
ska ses som en ansats att se människan som helhet i arbete:  
Vi är unika, komplexa varelser med individuella särdrag. 
Vi påverkas av arbetsplatsens organisation och fysiska beskaffenhet 
liksom av vår tid och ekonomi samt samhällets förändringar. Mest 
av allt påverkas vi av arbetskamrater och kollegor. 
Varje ändring av någon av dessa variabler förändrar individens 
förutsättningar att fungera väl i sin arbetsmiljö. 
Projektgruppens sammansättning skulle spegla produktionen och den bestod 
därför av produktionsledaren, underhållstekniker, produktionsplanerare samt en 
operatör från vartdera skiftet. Deltagarna valdes ut av företaget. 
Dess arbetssätt skulle vara enligt PBL dvs. att via problembaserat lärande 
(Schmidt 1984) identifiera problemområden, hitta lösningar och föreslå åtgärder 
utifrån en vidare syn på ergonomibegreppet. 
Ergonomen gavs rollen som mötes-/handledare, med huvuduppgiften att 
stimulera grupprocessen och stödja projektgruppen i dess arbete med att ta fram 
en målbild hur det goda arbetet på Alexander ska vara. 
Projektgruppens uppgift var att identifiera förbättringsbehov och till viss del ta 
fram handlingsplaner på olika nivåer utifrån målbilden: för platschef, 
arbetsledare och operatör. 
 
 
 
 
 
1.3.3 Projektgruppens arbete 
Projektgruppen träffades vid fem tillfällen, vardera cirka två timmar, under 
hösten 2002 och våren 2003. Den analyserade hur arbetet bedrevs och fungerade 
tekniskt, organisatoriskt, belastningsergonomiskt, kommunikativt och 
psykosocialt. Den goda arbetsplatsen beskrevs ur dessa synvinklar och ur detta 
formulerade projektgruppen en målbild för sin arbetsplats, Alexander. Denna 
målbild var projektgruppens definition av arbetsglädje: 
”Vi bidrar till ett lönsamt Alexander genom meningsfullt arbete där 
alla medarbetare känner glädje och trivsel samt bibehåller god 
hälsa. Här utvecklas vi som individer i ett öppet och ärligt 
arbetsklimat.” 
Därefter analyserades verksamheten uppdelat på följande teman: 
 
 Kommunikation 
 Organisation 
 Psykosocial belastning 
 Flöde 
 Maskiner 
 Fysisk belastning 
 Övrigt 
 
Gruppen diskuterade igenom dessa områden. Brister i organisation och 
kommunikation var det som rankades som de största problemen. Därvid slog 
man fast att avsaknad av produktionschef samt produktionsledarens dåliga 
tillgänglighet var de åtgärder som främst krävde åtgärd. Detta är 
ansvarsområden som ligger på ledningsnivå och därför opåverkbara av 
operatörerna. När projektgruppen avslutade sitt arbete överlämnades en lista 
med förbättringsbehov till platschefen. 
 
 Förbättringsbehov ledning:  
Att ta fram en tydligare organisationsplan, skapa tjänstebeskrivningar, 
delegera ansvar och befogenhet till produktionsledarna, vara tillgänglig för 
produktionsledarna men även för operatörerna. 
 Förbättringsbehov produktionsledare:  
Att utse kontaktperson bland operatörerna för underhållsverksamheten, 
förbättra den interna bemanningen på linjerna, informera om bemanningen, 
inventera utbildningsbehov, utbilda oststyckare, delegera ansvar och 
befogenhet till operatörer. 
 Förbättringsbehov operatör:  
 
 
Att informera skriftligt mellan skiften, ta ansvar för arbetet och varandra, 
hålla arbetstiderna, ge konstruktiv och positiv kritik. 
Projektgruppen hade diskuterat fysiska brister i arbetsmiljön, men ansåg att de 
organisatoriska och kommunikativa bristerna var de viktigaste att åtgärda. 
Gruppen valde därför att inte ta upp dessa brister i sin rapport till platschefen. 
 
1.3.4 Projektgruppens resultat 
Ergonomen avrapporterade tillsammans med arbetsledaren och tre deltagare som 
ingått i Projektgruppen till all personal på sina respektive skift. Detta skedde 
senvåren 2003. Underhållstekniker eller planerare medverkade inte vid dessa 
tillfällen. 
Då presenterades, diskuterades och accepterades målbilden och 
förbättringsbehoven hos operatörerna.  
Det som hittills har genomförts gemensamt för hela Alexander är: 
 
 En produktionschef är anställd sedan våren 2003. 
 Ett nytt lönesystem som innebär månadslön har införts inom hela företaget. 
 Operatörerna roterar med tätare intervall inom linjerna men också mellan 
viktmärkning och förädling. Idag byter man varje halvtimme, tidigare bytte 
man arbetsuppgift nästa dag. Att byta mellan arbetsledarområdena är helt 
nytt. 
 Vid mottaget sker fortlöpande förbättringar. Här byggs ett entresolplan med 
nya viktmärkningsarbetsplatser under första halvåret 2004. Detta innebär att 
viktmärkningen i en nära framtid integreras i förädlingen och möjligheten 
till arbetsutvidgning därmed ökar.  
 I samband med detta kommer packningen av ost att ske i returlådor istället 
för som nu i kartong. En arbetsgrupp med deltagare från operatörerna är 
delaktiga i denna förändring. Ergonom konsulteras vid varje steg. 
 Vid förändringen i arbetssätt på viktmärkningen videofilmades berörd 
personal varefter ergonomiundervisning genomfördes. All personal 
representerades på filmen och vid undervisningstillfället kommenterades 
varje individ personligen med positiv feedback samt gavs vid behov 
alternativa förslag på arbetsteknik eller arbetsställningar. 
 
Förändringar som endast påverkar undersökningsgruppen: 
 
 Ett nattskift, det i undersökningsgruppen, avvecklades under året. Detta hade 
inget med projektgruppens arbete att göra. 
 En robot har installerats vid en av förpackningslinjerna. 
 
 
 Kommunikationen har förbättrats främst genom den dagbok som används av 
personal på alla skift och som följer linjeproduktionen. Detta gäller för de 
linjer som styrs av den arbetsledare som ingick i projektgruppen. 
 Operatörerna har enligt arbetsledaren idag ett större ansvarstagande för 
arbetet och för varandra. Med detta avses främst att hålla arbetstider och 
raster, men även arbetsrotation inom gruppen. Operatörerna har blivit bättre 
på att ge och ta kritik. Kritiken är idag mera konstruktiv, både mellan 
operatörerna och mellan operatör och arbetsledare. ”Det är större rättvisa 
och ordning”, säger arbetsledaren. 
 Två koordinatorer finns på vardera två linjer som informationslänk mellan 
produktionsledaren och operatörna på respektive linjer. De är inte valda av 
operatörerna utan utsedda av produktionsledaren bland operatörerna. Detta 
är genomfört av den produktionsledare som ingick i Projektgruppen och 
gäller hans ansvarsområde. Två samordnare per skift, gemensamma för alla 
arbetsledare, finns kvar. Deras arbete kan jämställas med en förstemans. 
Uppgiften är att se till att linjerna är bemannade, underlätta arbetsrotation 
och fungera som dagligt driftsstöd. 
 
Kommande förändringar, initierade av projektgruppen: 
 
 En organisatorisk förbättring sker då varje produktionsledare får en 
samordnare på vardera för- och eftermiddagsskiftet, istället för som nu en 
gemensam för varje skift. Detta för att erhålla en bättre styrning och reaktion 
i produktionen vid problem, ge mera stöd till produktionsledarna men även 
ge en tydlig karriärväg för operatörerna. Koordinatorerna försvinner då. 
Förstärkningen ska vara både operativ och administrativ och har potential att 
ge en reell förbättring i produktionsledarnas arbetssituation liksom att 
ytterligare förbättra kommunikationen. Sker 1 juni 2004. 
 
 Den tyngsta positionen, intaget av ost, där det förekommer att operatören 
hanterar upp till 7 ton ost/skift, kommer att bli halvautomatisk på en av de 
tyngsta linjerna, den för stor rund ost. Detta sker under första halvåret 2004. 
Att åtgärda de andra intagslinjerna är svårare rent tekniskt, företaget arbetar 
med den frågan.  
 
1.4. Syfte och avgränsningar för denna uppsats 
 Att utvärdera effekter på upplevd hälsa, gott liv och arbetsglädje av de 
ergonomiska åtgärder som vidtagits som resultat av projektgruppens arbete. 
 Att analysera vad som kan ge arbetsglädje.  
 
 
 
I arbetet ingår ej objektiva mätningar av kondition eller analys av kost- och 
motionsvanornas betydelse. 
 
1.5 Frågeställning 
Vad definierar ett arbete som främjar upplevelsen av god hälsa och ett gott liv? 
Frågeställningen utvärderas i termer av målbildens nyckelord; meningsfull, 
glädje, trivsel, hälsa, personlig utveckling, arbetsklimat. 
Alexanders målbild är: 
 
”Vi bidrar till ett lönsamt Alexander genom meningsfullt arbete där 
alla medarbetare känner glädje och trivsel samt bibehåller god 
hälsa. Här utvecklas vi som individer i ett öppet och ärligt 
arbetsklimat.” 
2 Teoribakgrund 
2.1 Arbete och arbetsglädje 
Peterson och Cortéz González (2000) har skrivit en antologi om arbetets roll i 
människor liv. Här diskuterar de även etik och värden i arbetet och stödjer sig på 
tidigare arbeten av Raths et al (1966), Peterson (1970) med flera. De definierar 
arbetets etik som det beteende en person väljer i sitt arbetsrelaterade beteende 
samt i sina relationer till arbetskamrater. Denna etik baseras på värden, 
konstruerade utifrån sju nivåer (tabell 1). Dessa värden beror bland annat på 
kulturella, ekonomiska, politiska och religiösa värden samt den kontext man 
befinner sig i.  
 
Tabell 1 Sju nivåer hur etiska värden i arbetsrelaterat beteende konstrueras. 
 
Välja 
1. fritt 
2. från alternativ 
3. efter noggrant övervägande av alternativa konsekvenser 
Vinna 
4. vara nöjd med valet 
 
5. berätta om valet för andra 
Agera 
6. göra något med valet 
 
7. leva enligt det i vissa lägen av livet 
 
Peterson och Cortéz González anger Raths et al från 1966 som källa till denna 
tabell. 
De hänvisar också till O’Toole (1993) och de faktorer som relaterar till 
arbetstillfredsställelse: 
 
 
1. arbetets prestige 
2. autonomi – kontroll över arbetsförhållandena 
3. att arbetsgruppen hänger samman och kan interagera 
4. utmaning och variation i arbetsuppgifterna 
5. att ledningen är engagerad och låter de anställda vara med i beslut som rör 
deras arbete 
6. lön som går att leva på och är relevant i förhållande till andras 
7. att arbetet har potential för avancemang 
8. tillfredsställande arbetsförhållanden 
9. en säker och hälsosam arbetsmiljö 
 
Vi ser hur arbetsglädje kräver viss basal nivå på arbetsuppgifter och arbetsmiljö. 
Denna nivå är individuell såväl beroende på ålder som socioekonomisk klass. 
Den varierar också genom skilda tider och kulturer. 
I sin analys av framtidens arbete, där företagets framgång går hand i hand med 
de anställdas utveckling, gör Gabrielsson (1996) en genomgång av ett stort antal 
studier, och refererar till bland andra Maslow (1954), Kornhauser (1965) och 
Gardell (1971). Hon konstaterar att arbetet har en stor roll i dagens kultur. 
Många definierar sig utifrån sitt arbete och vår självbild formas därför till stor 
del av vårt arbete. Det goda arbetet är då den plats där varje individ kan 
utvecklas i sin yrkesroll och sin kompetens och även utnyttja den. Hon visar hur, 
genom ett citat, detta goda arbete ser ut för individen: ”I mitt arbete har jag stora 
möjligheter att använda min kunskap” (okänt ursprung, fritt översatt).  
Ett sätt att definiera arbetsglädje är att beskriva det som ett tillstånd av 
koncentration på den omedelbara uppgiften och varande fri från störande tankar. 
Att vara helt fokuserad på det jag gör just här och just nu. Csikszentmihalyi 
(1990) kallade tillståndet flow, och i detta lade han även kreativitet och 
inspiration. Ett förenklat, svenskt uttryck som inte helt täcker Csikszentmihalyis 
innebörd är ordet flyt som beskriver hur en uppgift utförs utan störningar och 
med minsta möjliga ansträngning vilket ger ett gott slutresultat. Både flow och 
flyt kan vara delar som bidrar till arbetsglädje. 
Ordet arbetsglädje har förändrat innehåll under århundradena. I Bibeln lär vi oss 
att förtjäna vårt bröd i vårt anletes svett. Där lär vi oss även att inte söka alltför 
stor kunskap – det kan innebära att störtas från ett behagligt lättjefullt liv till att 
tvingas till kroppsarbete. Dvs. arbete som straff (1 Mosebok, kap 1, 16-24). I vår 
västerländska svenska kultur har detta, kanske med orätt, personifierats av 
reformatorn Martin Luther. Detta trots att man i hans lilla katekes (den som vi 
finner i den svenska psalmboken och därför är de ord av Luther som är allmänt 
tillgängliga) endast finner en förtröstan om att vi ska få det dagliga bröd som 
Bibeln säger att vi måste arbeta oss till med svett och möda. Luther har också en 
ännu idag modern syn på vad som är livets nödtorft. Han ser att vi inte kan leva 
av bröd allena, utan räknar in kläder, familj, vänner, fred, hälsa och ”mera 
 
 
sådant” i vårt dagliga bröd (Martin Luthers lilla katekes). Jämför Maslows 
behovstrappa (fig.2). 
 
 
 
 
 
 
 
Fig. 2 Maslows behovstrappa. Maslow A. (1954)  
 
Maslow beskriver här hur våra behov måste tillfredsställas i en viss 
prioriteringsordning och hur de är grundläggande för oss alla. Först kommer 
basala fysiologiska behov som hunger, törst och skydd mot klimatet. När dessa 
behov är tillfredsställda behöver vi trygghet och säkerhet. Vi vill alla känna oss 
skyddade mot fysiska och emotionella hot. Därefter kommer sociala behov av 
vänskap, kärlek och tillhörighet. Först när dessa behov är tillfredsställda söker vi 
uppskattning, respekt och status. Som ett högsta steg på behovstrappan såg 
Maslow behovet av självförverkligande, att finna mening med sitt liv och fylla 
det med skönhet och kunskap (Maslow 1954). 
Ett intressant forskningsområde är varför arbete och då särskilt fysiskt arbete ger 
så negativa associationer, men att vi trots detta kräver att de flesta människor ska 
försörja sig genom eget arbete. 
Är 40 timmars lönearbete per vecka nödvändigt för ett modernt samhälles 
välstånd och en personlig utveckling? Nationalekonomen Gunnar Adler-
Karlsson skrev en på sin tid mycket uppmärksammad bok om detta. Hans 
beräkning var då att det skulle krävas endast 25 000 arbetstimmar totalt per 
individ, istället för 75 000 för att leva på en god och hälsosam nivå och 
samtidigt disponera sin livstid på ett friare sätt (1977). Några av hans huvudteser 
var att vårt nuvarande ekonomiska system driver gränsen mellan den naturliga 
och den omåttliga konsumtionen såväl som det naturliga och det omåttliga 
arbetet allt längre mot omåttligheten. Arbete och konsumtion är naturliga behov, 
men att vara fri att leka och älska utan tanke på materiell konsumtion och arbete 
är lika naturliga behov. Adler-Karlssons tankar och ord rörde upp känslor och 
förvirrade många. Han rönte hårt motstånd och fick inget genomslag för sina 
idéer  
Gardell (1986) granskade tidigt hur arbetsinnehåll och styrning av arbetet 
påverkar människors hälsa. I sin modell (figur 3) för beteendevetenskapliga 
undersökningar om stress och monotoni och dessas konsekvenser för hälsa och 
aktivitetsnivå, visade han på hur arbetet även påverkar människors fritid, såväl 
inom familjen som det politiska livet.
Självförverkligande
Uppskattning
Kontakt
Trygghet
Fysiologiska behov
 
 
 
 
 
 
 
 
 
 
 
 
 
 
 
 
Fig. 3 Gardells modell för arbetets konsekvens för hälsa och aktivitetsnivå 
(1986). 
 
Christensen (2002) menar att det framför allt är växlingarna i arbetet som skapar 
arbetsglädjen. Det personliga tempot måste få möjlighet att utvecklas i ett fritt 
samspel mellan den arbetande och arbetet. Varje människa har sin egen inre, 
personliga rytm. Det är viktigt att följa den när det gäller arbetsdagens längd, 
användandet av muskler och sinnen med mera. Vi behöver även tillgodose vårt 
behov av variation i uppgifterna och att vi får den intellektuella stimulans som 
passar oss. Det är vad som ger en lustkänsla och en behaglig livsrytm 
(Christensen 2002).  
Hasselkus (2002) har med titeln i sin bok The meaning of everyday occupation 
lekt med betydelsen av det engelska ordet occupation, där arbete och 
sysselsättning är samma ord. Ett till synes alldagligt arbete med till synes 
obetydliga sysslor får sitt innehåll och värde genom att det utförs väl. Hon 
citerar Steiner som uttrycker det som: ”Performance is the action of meaning” 
(Steiner 1989). Hasselkus menar att det är genom att uppträda/agera/utföra som 
livets mening realiseras. Detta kräver även någon att utföra inför eller spegla sig 
i. Jag måste själv förstå min tillvaro och mitt varande. Därvid uppstår meningen 
med livet från sysslorna eller arbetet och arbetet ger mening åt livet. Det är 
arbetet som driver oss framåt och det är arbetet som är själva kvintessensen av 
livet. 
Varför arbetar vi överhuvudtaget och varför arbetar vi så hårt? Delvis handlar 
det om att arbete är grunden för vår delaktighet i samhället. Genom arbetet 
definierar jag vem jag är och jag deltar också genom arbetet i något som är 
större än mig själv. Vi väljer att arbeta, inte bara för att vi är tvingade utan även 
av behovet att utveckla ”något” och därigenom nyttiggöra och utveckla oss 
själva (Stjernberg och Tillberg 1998, Stjernberg 2000). Problemet med 
lönearbete är att det ger så lite tid över för det viktiga arbetet för oss själva, på 
Objektiva/upplevda 
socio-tekniska 
arbetsvillkor 
Värderande 
upplevelser av arbetet, 
stressreaktioner, 
arbetstillfredsställelse 
Individ: ålder, kön, personlighet 
Förhållanden utanför arbetet: 
samhälle, familj, fritid 
Hälsa och 
välbefinnande, 
hälsobeteende 
Aktivitetsnivå, 
familj och fritid, 
deltagande i 
samhällsarbetet 
 
 
våra egna villkor. Livskvalitet är dels de upplevelser du har idag, de resurser du 
förfogar över för att påverka dina framtida upplevelser men också att leva och 
handla i enlighet med dina övertygelser. Vi har ett eget ansvar för att förverkliga 
våra drömmar och ambitioner. Detta ansvar eller denna frihet går hand i hand 
med ångesten över de val vi gjort frivilligt eller tvingas till. Stjernberg har i sin 
forskning definierat meningen med livet som att vara del i något som är större än 
jag själv och att få betyda något för andra. Här kan arbetet spela en stor roll. 
Stjernberg ser liksom Hasselkus det dagliga värvet, kalla det arbete eller 
aktivitet, det vi skapar i relation till andra människor, som det som kan ge oss 
livskvalitet. När Stjernberg (2002) analyserar hur vi upplever glädje i aktivitet, 
finner han tydliga skillnader mellan arbete och fritid: Glädjen i arbetet är knuten 
till avklarade prestationer medan glädjen utanför arbetet kännetecknas av 
pågående aktiviteter. 
Om vi omsätter denna kunskap till arbetsledning innebär Det goda arbetet 
sålunda: 
Ledningen är formellt tydlig och inriktad på den anställdes befogenheter. 
Ledningen tar bort hinder för att de anställda ska kunna göra ett gott arbete. 
Genom att: 
 ge befogenheter och möjligheter till kompetensutveckling 
 ge individen möjlighet att själv följa upp resultatet av sitt arbete och lära 
av sina misstag 
 ge stöd i prioritering av mål och uppgifter. 
 stimulera måldiskussioner och utveckla mått på måluppfyllelse.  
 
Som individer har vi skilda resurser och intressen i den organisation vi verkar i. 
Att skapa en organisation som passar alla är en utopi. Men om vi deltar aktivt i 
förändringsarbete och tar ansvar för de förändringar som sker, underlättar det för 
varje person att nå och nyttiggöra sin egen potential. Har så organisationen 
tillräcklig flexibilitet att ge utrymme för människor med olika styrkor och 
preferenser är vi närmare visionen om ett arbete anpassat för varje individ 
(Stjernberg 2000).  
 
2.1.1 Tendenser i dagens samhälle 
Vi kan se flera motrörelser som utmanar etablerade värderingar kring lönearbete 
såsom ATTAC (Attac 2003) och SABAE (Nynatur 2003). Vi ser även hur 
många ungdomar väljer att inte utbilda sig, eller när de är klara med sin 
utbildning väljer att inte söka fast arbete. Många ungdomar har idag en stor 
kunskap om globala förhållanden; de reser, ser, upplever och knyter kontakter 
över alla kontinenter. Internet har inte bara vidgat världen, det har även gjort den 
mindre. Idag har vi en kunskap om världen som våra far- och morföräldrar 
 
 
aldrig hade möjlighet att få och den når oss via bredband överallt från dagis till 
hemmets minsta vrå. Denna kunskap går heller inte att värja sig från.  
Vinstkraven inom industri och annan verksamhet är så höga att ägarna hela tiden 
söker maximera produktivitet och minimera kostnader. Den svenska 
textilindustrin är ett bra exempel: den flyttade från sitt svenska centrum i Borås 
till Portugal, därefter till Östeuropa, så till Sydostasien och befinner sig nu i 
Kina. Enligt denna författare är orsaken till dessa motrörelser, både de 
organiserade som ATTAC och de individuella som valet att resa istället för att 
utbilda sig, ett sökande efter mening med tillvaron. Meningen med livet är då 
förknippat med global rättvisa, meningsfull sysselsättning och hälsa inte bara för 
sig själv utan för alla. 
Svenska Attac bildades 2001 som en självständig del av den internationella 
attacrörelsen. Namnet Attac är en fransk förkortning som på svenska blir 
Föreningen för beskattning av valutatransaktioner för medborgarnas bästa. Dess 
syfte är att ge demokratin den överordnade makten över de valutamarknader och 
transnationella bolag som enligt Attac styr allt fler av livets områden. Svenska 
Attac är en del av den internationella demokratirörelsen. De menar att det 
ekonomiska utvecklingsmönster som dominerar världen idag försvagar eller 
omöjliggör verklig demokrati (Attac 2003). 
SABAE, sammanslutningen av medvetet arbetsskygga element, föddes i 
Danmark. Detta som en reaktion mot samhällets alla krav på prestation, samt ett 
bejakande av människans inneboende lättja, som SABAE uttrycker det (Nynatur 
2003).  
Enligt författaren av denna uppsats, står inte bara det danska utan även det 
svenska samhället inför ett paradigmskifte när det gäller arbetets värde och vårt 
behov av arbete. SABAE har fått svenska efterföljare. Författaren Unni Drougge 
försvarar rätten att finnas utanför systemet med lönearbete – åtminstone tills 
man hittat det man vill syssla med (Göteborgs Posten 2003-08-31). I sitt 
författande baserar hon sina tankar på bl. a Adler-Karlssons skrifter runt arbete 
och sysselsättning.  
En annan följd av diskussionen om den fulla sysselsättningen var det svenska 
miljöpartiet och dess tankar om rätten att vara lat. Under 1989 års kongress, 
under diskussionen om skatteväxling, kom tankarna upp om att göra det dyrt att 
förbruka men billigt att arbeta. Diskussionen handlade om det meningslösa i att 
arbeta så mycket och att vi istället bör dela på det arbete som finns (Olofsson 
2003). Lättja var dock alltför kontroversiellt för att accepteras som en positiv, 
personlig egenskap. Miljöpartiet har därför formulerat om sina tankar och är det 
parti som varit drivande i frågan om friåret, vilket infördes 2002 på försök i tolv 
kommuner. Det gäller för anställda i både kommunal och privat verksamhet och 
innebär att en arbetslös utför ditt arbete under ett år medan du med 
arbetslöshetsersättning kan ägna dig åt något du tycker är roligt, personligt 
utvecklande, lärorikt eller bara annorlunda under samma år (Miljöpartiet 2003). 
Regeringen vill att friåret ska permanentas i hela landet från 1/1 2005 
 
 
(Regeringen 2003). Arbetet är därmed på väg att tappa greppet såsom det som 
definierar och gör oss till värdiga och nyttiga samhällsinvånare. 
Det finns författare som intresserar sig för globaliseringen av kapitalet och de 
hårdnande krav på vinst som innebär att företag flyttar produktion dit där den är 
billigast. Vinstkrav som ger mindre utrymme för god arbetsmiljö, hälsosamma 
arbetsförhållanden och rimliga löner. I sin bok No logo har Klein (2001) 
beskrivit arbetsmiljöer som snarast för tanken till miljöer liknande de Dickens 
beskrev i industrialismens barndom i England (1852). Hon skriver bl. a om 
Cavite, en frihandelszon i Filippinerna. Detta är ett muromgärdat industriområde 
med över 200 exportföretag. Det ligger i staden Rosario, av vars 60.000 
invånare 50.000 arbetar i Cavite. Zonen är såväl ett skatteparadis som en 
militärstat inuti en demokrati. Här råder vare sig lokala eller regionala 
myndigheter. Här gäller inte heller filippinsk arbetsmiljö- och 
arbetstidslagstiftning. Toalettbesök får endast göras på två ickebetalda raster per 
dag, samtal mellan arbetare är förbjudet, att städa lokalerna efter arbetet utan lön 
förväntas och minimilönen är endast rekommenderad, inte bindande i lag eller 
avtal. Den som vägrar övertid eller försöker organisera en fackförening 
bestraffas med uppsägning. Arbetsglädje är sålunda inget begrepp som främjas i 
de miljöer Klein beskriver. 
 
2.2 Arbetsmiljö och hälsa 
Arbete kan generera hälsa likaväl som ohälsa (arbetsmiljöverket 1998, 2004). 
Forskningen har länge fokuserat på ohälsa, varför människor blir sjuka samt på 
sjukfrånvaro. På senare tid har fokus riktats mot vad det är som håller oss friska 
och gör att vi går till arbetet istället för att sjukskriva oss eller gå arbetslösa. 
Antonovsky (1991) har i sin forskning utvecklat ett salutogenetiskt synsätt (som 
ser på vilka faktorer som främjar vår hälsa), till skillnad från det patogenetiska 
(som ser på de faktorer som gör oss sjuka). Hans arbete visar att en viktig faktor 
för att hålla oss friska samt att klara även svåra påfrestningar med hälsan i behåll 
är vår känsla av sammanhang i tillvaron - vår känsla av KASAM. I detta uttryck 
lägger Antonovsky i vilken grad vi upplever tillvaron som begriplig, hanterbar 
och meningsfull.  
 
 Begripligheten handlar om hur vi kan förklara det som sker oss. Finns det en 
logisk ordning i det som sker. 
 Hanterbar är vår förmåga att påverka våra omständigheter och inte vara offer 
för dem, samt att klara oss igenom en given situation. 
 Meningsfullheten är om livet har ett innehåll. Att krav kan ses som 
utmaningar och att vi tar oss an en sådan situation. 
 
 
 
Mycken forskning har ägnats krav, kontroll och stöd i arbetet. En modell inom 
socialmedicinen beskriver hur dessa faktorer samverkar (Karasek & Theorell 
1990). 
 
             KRAV 
 
 
     Låga 
       Höga 
 
 
 
 
 Hög 
 
 
 
 
 
 
 KONTROLL 
 
  
Låg 
 
 
Fig. 4 Krav-kontroll-stödmodellen enligt Karasek och Theorell (1990) 
 
Enligt Krav-kontroll-stöd-modellen (fig. 4) karaktäriseras det goda arbetet av 
höga krav, med egen kontroll över sitt arbete. Att kunna använda sina kunskaper 
och färdigheter samt stimuleras till vidare utveckling. Detta ses i den aktiva 
kvadranten. Har man lika höga krav men små möjligheter att använda sina 
färdigheter eller påverka arbetets uppläggning har vi den mest påfrestande 
situationen. Här finns inte handlingsutrymme utan följden blir frustration och 
stress. Nu befinner vi oss i den spända kvadranten. Att ha låga krav och låga 
kontrollnivåer kan vara lika förödande. När man inte stimuleras till ansträngning 
och inte heller har befogenhet att ta initiativ hamnar man i den passiva 
kvadranten. Här finns risk för ”inlärd hjälplöshet” Den fjärde, avspända 
kvadranten utmärks av tillräckligt med både tid och befogenheter att svara mot 
krav och utmaningar. Här mår de anställda troligen bäst. 
Det sociala stödet är viktigt för modellen. I alla kvadranterna har den med gott 
socialt stöd från chefer och arbetskamrater det bättre än individer med sämre 
socialt stöd.  
Forskning visar dessutom att både fysisk och psykisk hälsa, liksom produktivitet 
kvalitativt och kvantitativt, främjas i den aktiva kvadranten (Cunningham et al 
2002, de Jong och Vink 2002, Pousette och Johansson Hanse 2002). Vårt arbete 
har påverkan även på vår fritid: Människor i aktiva arbeten har aktivare, rikare 
fritid (Jeding och Theorell 1999). 
Docherty, Forslin, Shani och Kira skriver (2002) om obalansen mellan 
människor och deras arbeten. De beskriver till synes moderna och flexibla 
organisationer motsatt till strikt byråkratiskt organiserade. Gränslösa arbeten, 
där ansvar eller uppgifter inte tydligt definierats, en autonomi som innebär 
oändliga val om var att gå, vad att göra och vem att kontakta. Dessa förändringar 
i omvärldens förväntningar på oss kan skapa oro och ohälsa. Behovet av lärande 
 
Avspänd 
 
Aktiv 
 
Passiv 
 
Spänd 
 
 
kan skapa obalans inom människor. Kraven på att förstå, omfatta och hantera ett 
ständigt föränderligt arbete ökar, detta samtidigt som gränser suddas ut och 
trygghet inom givna ramar försvinner utan att tydliga visioner om hur framtiden 
kommer att gestalta sig kommer i stället.  
Gränslösa arbeten och ständigt förändrat arbetsinnehåll kräver av anställda att de 
ska lära nytt; behovet av livslångt lärande växer. Även om lärande är viktigt för 
välbefinnande kan det lika väl bli en källa till stress. Lärande är inte enkelt, det 
är inte endast en fråga om motivation utan lika mycket om mod (Cell 1998). 
Mod att ifrågasätta gamla sanningar och söka nya referensramar. 
Företag har under lång tid utbildat specialister men idag efterfrågas generalister i 
högre omfattning. Det enda som vi vet säkert, är att livet och vårt varande 
kommer att förändras många gånger under vårt arbetsliv (Kline och Saunders 
1998). 
Det har gjorts en sammanställning av kunskapsläget inom områdena prevention 
och tidig rehabilitering i svenskt arbetsliv under redaktion av Jeding och Hägg 
(1999). Här följer en sammanfattning ur denna skrift med beskrivning av fysiska 
och psykosociala orsakssamband: 
Individens hälsa på arbetet grundas först och främst på hennes personliga 
förutsättningar för hälsa och sjukdom. Här ingår även hur vi vårdar vår hälsa 
med kost, alkohol, motion med mera. Individuella skillnader i känslighet för 
fysisk påverkan spelar in liksom hur den fysiska miljön de facto ser ut. Faktorer 
i den psykosociala miljön, med kvaliteten på det sociala stödet och hur stort 
inflytande vi har, påverkar även det vår hälsa. Inte minst därför att vi tillbringar 
en ansenlig del av vår vakna tid på arbetsplatsen. Det finns många faktorer i den 
psykosociala arbetsmiljön, i arbetets uppläggning och ledning som kan leda till 
stress. Många stressorer har även med gränssnittet mellan arbete och hemliv att 
göra, där arbete och familj ställs mot varandra. Mycket av denna stress är dock 
onödig och går att förebygga, påverka eller förändra. Anställningstrygghet ger 
bättre hälsa, motivation och engagemang än tillfälliga anställningsformer. Den 
som arbetar dagtid och har inflytande över arbetets förläggning med t ex flextid 
känner mindre stress och har lägre sjukfrånvaro än natt- eller skiftarbetare. 
Arbetets uppläggning har stor påverkan på vår hälsa.  
Det är många som oroas över de ökande siffrorna för sjukskrivningar i Sverige. I 
debatten om kostnaderna för dessa sjukskrivningar ligger fokus på en ändrad 
inställning till arbete och sjukskrivningar (läs arbetsskygg och 
sjukskrivningsfusk). Antalet sjukskrivningarna har ökat lavinartat de senaste 
åren och med dem även kostnaderna. Under 2002 var Socialförsäkringens 
utgifter för sjukpenning, arbetsskadeförsäkring inkl vård, rehabiliteringspenning 
samt förtidspension/sjukbidrag 87 483 miljoner kronor, att jämföra med år 2000 
då utgiften var 71 308 miljoner kronor. Det innebär en ökning med 16 175 
miljoner kronor på två år (riksförsäkringsverket 2003). I sanning hisnande 
siffror. 
 
 
 
2.3 Motiverande strukturer för hälsa och arbetsglädje 
I sin genomgång av motivationsteorier tar Christensen (2002) upp Hackman & 
Oldhams arbetsegenskapsmodeller vars centrala dimensioner innebär upplevd 
meningsfullhet i arbetet, upplevt ansvar i arbetet samt kunskap om resultatet. 
Detta resulterar i inre arbetsmotivation, kvalitet på arbetsprestationer, 
arbetsglädje samt låg frånvaro och låg personalomsättning. För att vara 
motiverad till arbete på en viss plats måste jag känna att jag behövs, att min 
insats gör skillnad och att jag kan se ett resultat av mina arbetsinsatser 
(Hackman och Oldham 1980). 
Christensen beskriver skillnaden mellan det pliktfyllda och det lustfyllda arbetet. 
Det pliktfyllda arbetet bedrivs enligt en linjär tidsuppfattning där prestationen är 
syftet. Det lustfyllda arbetet däremot bedrivs enligt en rytmisk, cirkulär 
tidsuppfattning. Här följer man sin biologiska klocka likväl som dagar och 
årstider har sin speciella rytm. Det ger en växling mellan aktiviteter och ger 
arbetet en prägel av lust, lek och behag. Hennes bok behandlar ett tjänsteföretag 
med leken som produkt. Beskrivningen av lust- kontra pliktarbete äger dock 
giltighet utanför upplevelseindustrin och är viktig att analysera för annan 
verksamhet för att motivera personalen och skapa högre grad av arbetsglädje. 
(Christensen 2002). 
Japansk produktionsteknik och arbetsorganisation har influerat inte bara 
bilindustrin utan även annan tillverkningsindustri långt utanför Japans gränser. 
Lean production och Just-in-time är välkända begrepp inom svensk industri och 
karaktäriseras främst av resurssnålhet och sparsamhet både med lager, personal 
och material. Det har givit högre arbetsintensitet och större behov av 
arbetsdisciplin. Industrins grundproblem är att få de anställda att arbeta 
maximalt för företaget. Maximalt är här definierat inte främst kvantitativt utan 
som kvalitativt och flexibelt. Sandkull och Johansson (2000) har analyserat och 
beskrivit de Japaninfluerade produktionssätten på ett kritiskt sätt och visar på ett 
antal företag där arbetsorganisationen radikalt är motsatt den japanska. Sandkull 
och Johansson menar att lösningarna på problemet att rekrytera och behålla 
personal ligger i någon form av grupporganiserat arbete, där de anställda 
kontrollerar sitt arbetsresultat och är decentraliserade i hög grad. Det innebär en 
företagsledning med participativt förhållningssätt i sin organisation. Personalen 
engageras genom reellt inflytande och tillerkänns ansvar i sitt dagliga arbete. 
Den tekniska och administrativa autonomin leder till flexibilitet i produktionen 
och har produktivitet som företagsmål. 
I en traditionell industriproduktion arbetar man idag i team. Denna typ av 
teamarbete betyder kanske hårdare arbete men inte nödvändigtvis smartare. Det 
kallas ibland management-by-stress. Flera empiriska studier (Stjernberg 1998, 
Lait och Wallace 2002, Pousette och Johansson Hanse 2002) visar att det leder 
till hårda regler, högre arbetsbelastning, ohälsa och problem inom gruppen. Det 
är alltså en typ av team som inte är hållbart. Kuhlmann skriver i sin artikel i 
 
 
Creating sustainable work systems (2002) om detta och visar på lösningar: Han 
säger att (1) arbetsberikning och arbetsutvidgning är en förutsättning för 
individuell utveckling i arbetet och ger möjlighet att klara större 
arbetsbelastning. Att (2) gruppen ges möjlighet att organisera sig själv och att 
den ges resurser men även får ansvar. Att tid för både informationsutbyte och 
diskussioner ges. Gruppledaren är en viktig person, genom denne har gruppen 
bättre möjlighet att organisera (3) demokratiska procedurer som stärker den i 
problemlösning såväl i arbete, som internt och mot företaget. Den fjärde 
aspekten på hållbar arbetsorganisation är ett nytt sätt att kommunicera. 
Vanligtvis beslutar ledningen själv eller i förhandling med fackliga 
representanter arbetsbelastning, arbetstakt och annat. En ny idé är att (4) en 
grupp själv förhandlar med sin förman. Både teknisk expertis och fackliga 
företrädare behövs fortfarande men här mera som rådgivare och kommer in först 
när gruppen och förmannen inte kommer överens. Mera forskning behövs runt 
hur dessa förhandlingar kan ske och dess nytta. När gruppen får organisera sig 
själv och ges möjlighet att fungera, innebär det både att den kan arbeta mera 
men också smartare (Kuhlmann 1992). 
Fresh i Gemla, som karaktäriserar sin företagsfilosofi som ”Management by sunt 
förnuft” är ett sådant företag. Här är inte teamet en ruta i ett 
organisationsschema, det fungerar som ett företag i företaget. Fresh visar också 
på hållbarheten i sin filosofi, då företagets omsättning ökat med i medeltal 20 % 
per år sedan 1995 (Fresh 2003). 
Enligt Lindström (1994) är bra socialt stöd en faktor som modifierar stress på 
arbetsplatsen. För att individen ska kunna förstå vilka förväntningar som ligger 
på just honom/henne, krävs att rollerna på arbetet är tydligt definierade och kan 
relateras till hela organisationens mål. Rollerna blir därigenom en hälsoresurs. 
Medarbetarsamtalet, liksom arbetsgruppens möten, är viktiga fora där de 
anställda tillsammans med sin arbetsledare tydliggör sina roller och 
förväntningar (Lindström 1994).  
För att en grupp människor ska kunna arbeta tillsammans måste de kunna 
samarbeta. Lindström-Myrgård (1995) definierar samarbetsbegreppet utifrån två 
dimensioner, förhållningssätt och färdigheter. Vårt förhållningssätt präglas av 
vår människosyn och våra förväntningar. Det bemötande de flesta vill ha är 
förhållningssätt präglade av omtanke, respekt, tydlighet, ärlighet. Vi vill bli 
sedda och bekräftade, vi uppskattar att andra är öppna och lätta att samtala med. 
Samarbete går att träna, visserligen har vi olika förutsättningar, men alla kan bli 
bättre på att samarbeta. Det handlar om att träna sig i att lyssna, ge och ta emot 
uppmuntran och kritik samt att lösa konflikter och problem på ett konstruktivt 
sätt. Hon avslutar sin bok med några nyckelbegrepp som handlar om individens 
ansvar. Att vara lojal innebär att visa respekt och arbeta för företagets 
verksamhetsmål. Här bör både ledning och anställda tänka igenom vilka 
konsekvenser det får om någon inte är lojal med verksamhetsmålen eller vad det 
innebär att medverka i något som går stick i stäv med personliga värderingar. 
 
 
Solidaritet handlar om gemensamt ansvar, samhörighet och delaktighet. Det är 
lätt att vara solidarisk och generös i goda tider, men när företaget går sämre blir 
individen självisk och grupper ställs mot varandra (Lindström-Myrgård 1995). 
Parallellt med en utveckling mot självstyrande grupper, har rollen som 
arbetsledare förändrats (Rubenowitz 1994). Det finska, högteknologiska 
företaget ORAS, fann i mitten av 1990-talet att man hade problem med hög 
medelålder, stress och interpersonella konflikter samtidigt som kraven på högre 
flexibilitet i arbetstid och i arbetsprocesserna ökade. Detta ledde till ett projekt 
med målet ökat fysiskt och psykosocialt välbefinnande samt förbättrat 
arbetsklimat genom mera meningsfullt arbetsinnehåll. För att nå detta krävdes 
ett förändrat ledarskap, från arbetsledare till lagcoach. Vid uppföljning var det 
tydligt att vissa mål uppnåtts: de anställdas engagemang i företaget, 
arbetsklimatet och respekten mellan anställda i olika ålder och med skilda 
professioner hade förbättrats (Lähteenmäki och Helkelä 1999). 
Seppälä (2002) gjorde en studie i Finland under åren 1999-2001 på åtta 
tillverkningsföretag och tryckerier. Seppälä fann att arbetsledarens arbetsmängd 
hade ökat och att 40-50 % av dem ansåg sitt arbete stressigt och mentalt 
ansträngande. Innehållet i arbetet var ofta mera som koordinator mellan 
företaget, leverantörer och underleverantörer. Ledarrollen krävde mera förmågan 
att utveckla och vara en lagledare än som tidigare kontrollera arbetare och 
produktion. Detta var dock en del av arbetet de ansåg sig inte ha vare sig tid 
eller kompetens till. Huvudsakligen ansåg de att deras yrkesroll hade förändrats 
på ett positivt sätt: varierade arbetsuppgifter, större autonomi, bättre möjlighet 
att använda sin kunskap och även att lära nytt. Seppäläs slutsats är att 
arbetsledarnas utveckling i de undersökta företagen var positiv, men företagen 
hade inte givit arbetsledarna utbildning för att klara sin nya roll inom en 
gruppbaserad organisation. 
 
2.4 Visioner och nya roller 
Leif Edvinsson, adjungerad professor vid Lunds universitet, utsedd till ”Brain of 
the year 1998” av den engelska stiftelsen The Brain Trust, anser att det 
intellektuella kapitalet (IK) är landets viktigaste resurs. Han har utvecklat 
metoder för att mäta och redovisa ett företags IK. Enligt Edvinsson är det 
kunskap och kunskapsförädling som är de verkliga drivkrafterna bakom 
företagsvinsterna (Kreaprenor 2003). 
I den bästa av världar är ergonomi integrerad i produktdesign och 
produktionsplanering istället för att som vanligtvis sker, reparera och modifiera 
existerande system. Redan i Eudirektivet (EU 1989) sägs det tydligt att 
ergonomiskt tänkande krävs för preventivt säkerhets- och hälsoarbete. 
Verkligheten har dock svårt att leva upp till detta. Ergonomer bör därför försöka 
förstå sin roll i företagen och förändra den. Flera forskare har visat hur detta kan 
se ut (Jensen 2002, Broberg och Hermund 2002). De hävdar att ergonomiska 
 
 
verktyg och metoder inte är tillräckligt. Det krävs att ergonomen skaffar sig en 
plattform inom organisationen, att ergonomen går in i en social process där 
hans/hennes ”naming and framing” (identifiera problem samt sätta dem i ett 
sammanhang) inte är självklara utan ingår som en del i ett sammanhang. Den 
traditionella ergonomrollen är som expert och/eller facilitator. Som expert 
erbjuder ergonomen råd eller värderingar baserade på djup kunskap om det 
specifika området. I en förändringsprocess kan ergonomen underlätta 
behandlingen och förståelsen av ett ärende inom organisationen och överbrygga 
motsättningar mellan grupper med delvis skilda intressen. Den tredje och nya 
rollen är som förändringsagent. Ergonomer klagar ofta över att deras råd vid 
planeringsprocess och beslutstillfällen inte följs. Att fortsätta utveckla metoder 
och introducera ergonomisk kunskap tidigt i planeringsstadiet ändrar inte detta. 
För att verkligen förändra situationen krävs fokus på organisatoriska 
förutsättningar. Det är viktigt att identifiera sin bas och utifrån den hitta möjliga 
allianser och få tillgång till nya arenor inom organisationen. Ergonomer måste 
lära sig att förhandla och kompromissa med många olika intressenter både 
formellt och informellt. Detta kan öppna för ny förståelse och därvid påverka 
hur ergonomi prioriteras i företaget. Förändringsagenten kompletterar på så sätt 
rollerna som expert och facilitator (Jensen 2002).  
Den ökande konkurrensen, både inom landet och globalt, innebär att företag 
ställs inför ständiga krav på ökad kvalitet, högre lönsamhet och flexibel 
produktion. Behovet av mer förändringskompetenta företag har mer och mer lett 
till att utveckling av företaget som ”lärande organisation” måste vara ett 
perspektiv för kompetensutvecklingen. Detta kräver beredskap hos företag, 
chefer och anställda. Vi måste vara beredda att gå in i förändringar och ha 
kunskap om dagens behov lika väl som morgondagens. Den goda interna 
lärmiljön är en nyckelfaktor för en organisation som ska bemästra omställningar. 
En sådan miljö karaktäriseras av meningsfulla mål och arbetsuppgifter vilka 
motiverar till en gemensam insats och åter igen nytt lärande. Att våga och ha 
lust uppmuntras och leder till att man tar itu med nya utmaningar. Dalin (1997) 
hävdar att ett kriterium på en god lärmiljö är att den tillåter att man gör fel, så 
länge man lär sig av sina misstag. Det är viktigt att ta tillvara erfarenheter, både 
goda och dåliga, på ett systematiskt sätt. Följden blir kompetensutveckling, 
produktanpassning, bättre service, bättre organisation och liknande (Dalin 
1997). Dalin beskriver det erfarenhetsbaserade lärandet och i figur 5 ser vi hans 
modell av lärandets kretslopp. (Siffrorna inom parentes hänvisar till faserna i 
figur 5): 
 Varor produceras och säljs till kunder (1). 
 Kunders och anställdas erfarenheter av produkter och företag fångas upp. Här 
kan systematiska undersökningar av kunderfarenheter göras (2). 
 Dessa erfarenheter tas på allvar och analyseras (3). 
 Visar denna analys behov av förändringar i produktkvalitet, organisation, 
anställdas kompetens och liknande (4)? 
 
 
 Här har den lokala chefen möjlighet att åtgärda förslag som han har mandat 
att göra något åt (5). 
 
Detta kretslopp är ett redskap för att effektivisera produktionen efter kundens 
behov. Företaget kan genom denna första slinga aktualisera mera grundläggande 
frågor om företagets mål och policy. Dessa frågor startas ibland på operativ 
nivå, men måste förmedlas till högre nivåer i organisationen där mera 
principiella beslut fattas (6). Detta ger ett nytt kretslopp och bildar då slinga 2. 
När sådana förslag antas och genomförs har vi ett ”dubbelkretslärande”. Dalin 
skriver att det företag som har beredskap för okända situationer och öppenhet 
inför både grundläggande och svåra frågor, det företaget har skapat goda 
betingelser för ett erfarenhetsbaserat lärande (7).  
 
 
 
 
 
 
 
 
  
  
 
 
 
 
 Slinga 1 
 
 
 
 
  
 
 Slinga 2 
 
  
  
 
 
 
 
 
 
 
 
 
 
 
 
 Slinga 3 
 
 
 
Fig. 5 Erfarenhetsbaserat lärande. Ur Den lärande organisationen av Åke Dahlin 
 
1 
Produktion 
och 
försäljning 
2 
Kunders och 
anställdas 
erfarenhet av 
produkterna, 
samspelet 
3 
Analys av 
kunders och 
anställdas 
erfarenheter 
4 
Förslag till 
förändringar 
av 
verksamheten 
5 
Förbättring av 
produkter, 
organisering av 
kompetens 
6 
Revision av 
företagsmål, 
produkturval och 
ramar för den 
operativa 
verksamheten 
7 
Betingelser för 
erfarenhetsbaserat 
lärande 
 
 
Denna beskrivning av lärprocessens kvalitativa steg från inlärning till en ny 
världsbild formulerades först av organisationsforskaren Argyris (1976), som var 
en av dem som introducerade begreppet lärande organisation.  
Argyris beskrev hur lärandet skiljer sig från inlärning, dvs. information, fakta 
och liknande, genom återkoppling. En lärande människa förstår sambandet 
mellan handling och konsekvens, mellan studieteknik och resultat så att den kan 
göra nödvändiga justeringar av sättet att lära. Lärandet gör då en loop eller ett 
kretslopp. Nästa kvalitativa steg går från att inte bara göra saker rätt utan även 
göra rätt saker. Nu utvecklar individen sina förståelsemönster dvs. de 
värderingar enligt vilka man förstår sig själv och sin verksamhet. Individens 
lärande gör en dubbel loop där utbildningserfarenheten innebär ett nytt sätt att 
uppfatta världen. Det innebär att lära sig se med egna ögon, utan att snegla på 
andras analyser.  
Dalin har utvecklat sin modell och formulerat sina loops eller slingor i 
lättbegripliga termer hämtade från företagsvärlden. 
”Det är lönsamt att investera i god ergonomi”, är ett slagord som dock kan vara 
svårt att bevisa vetenskapligt, då man knappast kan ändra produktionsmetod i 
reell miljö exklusivt av vetenskapliga skäl. Gonzalez, Adenso-Diaz och Torre 
(2003) har i en studie påvisat exempel där ergonomiska förbättringar leder till 
minskade kostnader för kvalitetsbrister.  
Hägg, Jeding, Vingård och Marklund (1999) har i sin sammanställning av 
interventioner med positiva hälsokonsekvenser inventerat sex svenska och tio 
utländska företag där åtgärderna huvudsakligen varit riktade mot den fysiska 
arbetsmiljön. De har även hittat ett större antal positiva exempel där inriktningen 
varit mot organisation och psykosocial arbetsmiljö. Deras konklusion är att 
arbetsmiljöinvesteringar, både fysiska och organisatoriska, lönar sig. 
 
2.5 Goda exempel 
Angelöf (2002) har i sitt arbete inriktat sig på frågor kring hur hälsa och 
välbefinnande kan främjas i arbetslivet och på våra arbetsplatser. Han har 
påpekat hur ord och etiketter är viktiga för att förbättra förståelsen för en 
situation och skapa en stämning som gör det möjligt att lösa problem.  
Diagnosen utbränd är ett exempel: Att vara utbränd ger en hopplös bild av den 
situation en anställd hamnat i. Kallas fenomenet istället mental utmattning ger 
det genast flera infallsvinklar:  
Det kan vara möjligt att 1) förändra arbetsorganisationen eller 2) arbetssituationen. 
Att 3) ta sig ur den eller 4) vila sig frisk från den.  
Här har vi redan skissat på fyra möjliga vägar att bli frisk jämfört med den 
askhög den utbrände består av. 
Angelöf pekar även på vikten av att uppskatta inte bara andra utan även sig 
själv. Som ett led i att utveckla hälsosammare mönster och utveckla sitt 
självförtroende behöver man lära sig att arbeta med positiva mentala bilder och 
 
 
tankar. Detta gäller givetvis inte endast för anställda utan i minst lika hög 
utsträckning chefer och ledare. Han exemplifierar med: 
 
 Vara realistisk, att sätta uppnåbara mål. ”Skulle vilja” i stället för ”måste”. 
 Förstora inte upp misstag. Granska dem objektivt, kanske med hjälp av en 
kollega och få distans och perspektiv. 
 Utgå inte från att det värsta ska hända. Gör realistiska bedömningar. 
Katastrofer händer sällan. 
 Tänk att tråkiga händelser är tillfälliga medan bra händelser är permanenta 
och generella. Är ditt motto: ”Det vill gärna bli bra!” eller handlar det om 
”Lagen om alltings inneboende djävlighet…”? 
 
Nyckelord för att utveckla ett positivt arbetsklimat där fokus ligger på hög 
arbetsglädje och ett välfungerande samarbete är delaktighet och ledarskap. Det 
krävs vidare social kompetens hos personalen för att skapa framtida friskare 
arbetsplatser (Angelöf 2002). 
Stora-koncernen har tillsammans med Volvo personvagnar bedrivit ett arbete 
som syftar till att skapa långvarig hälsa på arbetsplatsen (Johnsson 2000). Där 
har man definierat ett flertal nödvändiga kriterier:  
 
 Ett medvetet företag med klara mål, god kommunikation, konsekvent och 
direkt feedback. 
 Ett kreativt klimat med trygghet och frihet, repressaliefrihet och 
prestigelöshet.  
 Ett konsultativt ledarskap som utmärks av informationsansvar.  
 Ett stödjande ledarskap där man inte lägger sig i utan finns till hands. 
 Ett öppet arbetsklimat vilket ger ett medarbetarskap med hög grad av 
medbestämmande. Inte detaljreglerat, utan med tillit och respekt för 
varandras kompetens.  
 
I projektet har man också studerat vad som kännetecknar långtidsfriska. Med 
långtidsfrisk menar man personer som inte varit sjukskrivna under två år. På 
Stora Enso Fors är dessa jämnt fördelade i ålder och kön och har det gemensamt 
att de: 
 
 Trivs bra  
 Har få kroppsliga besvär  
 Känner sig behövda  
 Får använda sin kompetens  
 Får anstränga sig  
 Inte är oroliga för sin hälsa  
 Har mindre sömnstörningar och sällan är nedstämda  
 
 
 Är framtidsoptimister 
 
Några av de som är mest friska vid Stora Enso Fors är så kallade 
"månskensbönder", det vill säga personer som ibland arbetar cirka 80 timmar i 
veckan, eftersom de även driver ett litet jordbruk vid sidan av. Det visar att man 
kan jobba mycket med det man trivs med och det som är varierande, menar 
Johnsson (2000). Han finner även ett starkt samband mellan gott ledarskap och 
andelen långtidsfriska. 
Hälsobokslut är en relativt ny företeelse som används av vissa företag, 
kommuner och landsting som en del i årsbokslutet likaväl som ekonomiska 
parametrar. Här granskas personalens hälsa i ett vidare perspektiv. Sjukfrånvaro 
sätts exempelvis i relation till kön, ålder och andra personalpolitiska frågor. 
Viktigast är dock att analysera och diskutera siffrorna ute i verksamheten och 
föreslå åtgärder. Hälsobokslut ingår i det s.k. 11-punktsprogrammet som utkom 
våren 2002 från den svenska regeringen (Regeringen 2003). Hälsobokslut 
används t.ex. av Hallands läns landsting (Duochjobbet 2003). 
På Switsbake i Malmköping har den lokala fackklubben utvecklat ett nytt löne- 
och kompetensutvecklingssystem. Företaget valde av ekonomiska skäl att ge 
uppdraget till facket istället för en konsult. Resultatet är ett system där fack och 
företagsledning är eniga och där mellancheferna fått tid på sig att smälta 
innehållet. Visionen är att alla ska kunna allt inom produktionsprocessen och ju 
mera hon/han lär sig, desto bättre betalt ska den anställde ha (Duochjobbet 
2003). 
ABB Control producerade tidigare arbetsskador jämsides med elcentraler. Idag 
har företaget en ny arbetsorganisation med målstyrda grupper. Här har gruppen 
hand om inte bara montering, utan även planering, budgetering och 
kundhantering. Alla har chans att få en specialistfunktion inom gruppen. Det kan 
handla om ansvar för material eller produktion. Jobbet har blivit roligare och 
arbetsskadorna har minskat (Duochjobbet 2003). 
Efter lång tids sjukskrivning kan det vara svårt att komma tillbaka i arbete, 
deltidssjukskrivning är ofta en god hjälp i dessa fall. Landstinget i Dalarna 
planerar så att deltid är utgångspunkten vid all sjukfrånvaro. Detta gäller även 
vid ”utbrändhet”, där många idag sjukskrivs under mycket lång tid. Är orsaken 
till sjukskrivningen psykiska besvär orsakade av arbetet, är det svårt att lösa 
problemen utan kontakt med arbetsplatsen, säger Lars Englund, läkare på 
Vägverket i Borlänge och forskare vid Centrum för klinisk forskning i Falun 
(Duochjobbet 2003). 
I USA har NIOSH granskat tre projekt inom köttpackningsindustrin där 
studierna haft en participatorisk inriktning (Gjessing, Schoenborn och Cohen 
1994). Projekten har handlat om ergonomiska åtgärder. Dessa leddes av forskare 
med ergonomisk och beteendevetenskaplig kompetens. Anställda på skilda 
nivåer, arbetare såväl som tjänstemän deltog. Resultaten är inte entydiga men 
Gjessing, Schoenborn och Cohen konstaterar att en viktig faktor för att nå bra 
 
 
resultat är att företaget ger de anställda tid och resurser att arbeta i team. Viktiga 
egenskaper hos den person som leder teamet är förmåga att entusiasmera, att få 
deltagarna i teamet att samarbeta samt utöva ett personligt och demokratiskt 
ledarskap. 
Loewenson, Laurell och Hogstedt (1994) har granskat deltagarinflytande i 
arbetsmedicinska forskningsprojekt i flera länder. En slutsats de drar är att även 
om det innebär vissa problem, överväger ändå fördelarna med att de som utsätts 
för risker i sin arbetsmiljö även är med och forskar kring den. Att deltaga i och 
ha inflytande över forskning runt arbetshälsa är viktiga faktorer för ökad 
kontroll över den egna arbetsmiljön. Detta i sig bidrar till hälsosammare 
arbetsmiljöer och hälsa bland arbetare. 
 
3 Metod och material 
De valda metoderna var enkät för kvantitativa data samt intervjuer för att 
kvalitativt utveckla och kommentera kvantitativa data. En korrelationsmatris 
beräknades för att analysera hur variablerna som beskriver arbetsglädje 
samvarierar.  
Studien har genomförts på det ostförädlingsföretag med totalt 289 anställda i 
december 2003 som beskrivs i 1.2. Kollektivanställda operatörer arbetande på 
maskinlinjerna (n=168) fick enkäten. 
De olika delarna i de anställdas besvärsupplevelse samt synpunkter på sin 
arbetsplats undersöktes. Relationer och samband mellan dessa analyserades för 
att förstå helheten. 
Den epistemologi, kunskapssyn, som låg till grund för denna uppsats är icke-
positivistisk då författaren här delvis var med och drev interventionen och därför 
inte helt kunde skiljas från den undersökta verkligheten (Björklund M., Paulsson 
U., 2002). Strävan var dock genomgående att inta ett objektivt förhållningssätt.  
 
3.1 Undersökningsgrupp 
Undersökningsgruppen (n=50) bestod av de personer som var anställda på ett 
arbetsledarområde på maskinlinjerna på Alexander. Det var ur denna grupp som 
projektgruppen hämtades (Se 1.3 Bakgrund till studien). Motivet var att se om 
det arbete som projektgruppen lade ner i sitt ergonomiprojekt gav märkbart 
resultat i form av minskad besvärsupplevelse och ökad arbetsglädje.  
 
3.2 Enkät 
En enkät (bilaga 1) konstruerades med syfte att täcka värderingarna i målbilden. 
Principen för frågornas formulering var att vara värdeneutrala. Enkäten fick fyra 
svarsalternativ med yttervärdena ”stämmer inte alls” och ”stämmer precis”. 
 
 
Frågorna behandlade ämnena besvär, ansvar, inflytande, gemenskap, stöd från 
ledningen, meningsfullt arbete, arbetstakten, samt frågor om delaktighet. 
Enkäten kompletterades med två frågor om hur man har det med hälsan 
respektive livet i ett vidare perspektiv. Dessa bägge frågor hade en 10-gradig 
skala, från ”jättedåligt” till ”jättebra”. Fyra respektive tio var då det högsta 
värdet.  
Vikt och längd efterfrågades. Med hjälp av dessa värden räknades BMI (Body 
Mass Index) ut. Detta erhålls genom att personens vikt i kilo divideras med 
längden i meter i kvadrat (kg/m2). Som normalvikt räknas ett värde mellan 20-
25, under 20 är man underviktig och över 25 överviktig (Socialstyrelsen 2004). 
BMI är det vanligaste måttet för att bedöma om en person är överviktig (fass 
2004). 
Frågorna om hud och luftvägar redovisas inte i denna uppsats. 
Respektive produktionsledare distribuerade och samlade ihop enkäten som 
besvarades på arbetstid. Detta utfördes under vecka 50 år 2002 respektive 2003 
 
3.3 Statistik 
Vid den statistiska bearbetningen av materialet har vi använt SPSS. Skillnader i 
enkätdata har undersökts med Chi2-test. För att utröna hur olika ergonomiska 
faktorer samvarierar på upplevelsen av arbetsglädje, analyserades vilka 
korrelationer som kunde fås fram mellan de olika frågorna i enkäten. Detta 
gjordes med Pearson’s r. 
 
3.4 Intervju 
Intervjuformen valdes för att fördjupa och vidareutveckla synpunkter från 
enkäten. Här efterfrågades de anställdas definitioner på arbetsglädje samt hur de 
anser att arbetsglädje kan främjas. De tillfrågades om förändringar i arbetet 
och/eller arbetsuppgifterna under året och hur de i så fall upplevt dessa 
förändringar. Frågor om deras hälsa och syn på sin framtid inom företaget 
ställdes också. 
För intervjuerna valdes personer som skulle vara representativa för 
maskinlinjerna. Detta för att utveckla synpunkter och tankar på arbetsglädje från 
personer som vi visste hade reflekterat över begreppet samt för att se om 
arbetsgruppens tankar nått ut till övriga operatörer inom 
produktionsledarområdet.  
Chefer på tre nivåer valdes; platschef, produktionschef och produktionsledare. 
Ur projektgruppen valdes två operatörer. Ytterligare två operatörer från 
undersökningsgruppen valdes ut av produktionsledaren.  
Då nattskiftet för undersökningsgruppen upphört under året, exkluderades 
personer som tidigare arbetat nattskift.  
 
 
Totalt sju personer varav tre kvinnor intervjuades. Kvinnorna var alla operatörer. 
Respondenterna förbereddes genom att de fick tillgång till frågorna en vecka i 
förväg (bilaga 2). Intervjuerna försiggick i ett avskilt rum, under arbetstid. De 
tog 30 - 40 minuter vardera. Intervjuerna spelades in på Minidisc, skrevs ut 
ordagrant och tillsändes respondenterna för genomläsning. Därefter raderades 
banden. Intervjuerna lästes igenom individuellt för att lära känna stoffet, 
kvalitativa ord ströks för. Ledord/fraser skrevs ner i kolumner, ledningens 
respektive operatörernas, för varje svarsområde. Ledningens och operatörernas 
formuleringar jämfördes för att se om man kunde finna generella, gemensamma 
eller skilda åsikter. Nästa sammanställning gjordes från grundmaterialet, där 
hela citat lades in. Varje respondent har representerats med minst ett citat för 
varje frågeställning. 
 
3.5 Tid för genomförande 
Enkäterna delades ut vecka 49, år 2002 samt samma vecka, år 2003. 
Intervjuerna skulle genomföras vecka 52, år 2003. Respondenterna fick via 
produktionsledaren, eller när det gällde ledningspersonerna, via e-mail, inbjudan 
till intervjun en vecka i förväg. Detta för att ge dem tid att ytterligare reflektera 
över frågorna. P.g.a. snöoväder vid det planerade tillfället, genomfördes 
intervjuerna först vecka 3 och 4 år 2004. 
 
3.6 Litteratursökning 
Litteratursökning gjordes via databaserna Arbline och Science Citation Index 
med mycket gott stöd från Arbetslivsinstitutets bibliotek, via besök på 
biblioteket men oftast med hjälp av deras bibliotekarie on line.  
Sökord var: arbetstillfredsställelse, health, occupational health, organization, 
participatory, well being. 
 
4 Resultat 
4.1 Enkät 
Vi fick in 141 enkäter 2003 varav 136 kunde användas. De som togs bort var 
ofullständigt ifyllda. Bortfallet var 5,25 %.  
2002 var bortfallet större. Då redovisningen per avdelning såg annorlunda ut, 
kan bortfallet inte redovisas exakt, det var ungefär 10 % 
Här redovisas svar på frågor om besvär i rörelseapparaten, upplevelse av 
arbetstillfredsställelse samt hur individerna upplever att Livet ter sig i stort och 
hur de anser att deras hälsa är. BMI-värden redovisas. 
Redovisningarna är per år samt över tid. 
 
 
När resultatet togs fram visar detta inga skillnader av intresse mellan 
undersökningsgruppen och resten av maskinlinjerna varför materialet för 
undersökningsgruppen inte redovisas. 
 
4.1.1 Bakgrundsdata 
Figur 6 visar åldersfördelningen i grupperna. Här der vi att åldersfördelningen är 
sned, majoriteten är unga. Denna skillnad är något mindre 2003 än året innan. 
 
 
 
 
 
 
 
 
 
 
 
 
 
 
 
 
 
Fig. 6 Åldersfördelning. 2002 var n=122, 2003 var n=136 
 
0
10
20
30
40
< 25
26-35
36-45
46-55
56 >
ålder
antal personer
2002
2003
 
 
Under 2002 hade de flesta en anställningstid under 2 år, detta har utjämnats 
något 2003 (fig. 7). 
 
 
 
 
 
 
 
 
 
 
 
 
 
 
 
 
 
Fig. 7 Antal anställningsår. 2002 var n=121, 2003 var n=133 
 
I tabell 2 redovisas arbetstider och -former. Här ser vi att majoriteten arbetar 
heltid. De flesta arbetar 2-skift. Nattskiftesarbete har minskat från 2002 till 
2003. Könsfördelningen är jämn, något färre kvinnor arbetar heltid 2003 jämfört 
med året innan. 
 
Tabell 2. Arbetstider och -former för undersökta personer. 
 
 
 
 
2002 
 
2003 
Arbetade timmar: 
 8-35 tim/vecka  
15 
 
8 pers. 
 
 
37-40 tim/vecka 
104 
 
121 pers. 
 
 
45-48 tim/vecka 
0 
 
0 pers. 
 
 
bortfall 
 
0 
 
7 pers. 
 
Anställningsform 
dagtid 
 
10 
 
17 pers. 
 
 
2-skift 
 
103 
 
114 pers. 
 
 
nattskift 
 
9 
 
5 pers. 
 
Könsfördelning:  
cirka 50 % 2002-2003 
Kvinnor som arbetar heltid 
 
64 % 
 
41 % 
Kvinnor som arbetar dagtid 
 
11 % 
 
12 %  
0
10
20
30
40
50
60
-1
1-2
2-3
3-5
6-17
anställningsår
antal personer
2002
2003
 
 
 
4.1.2. Livet, hälsan och arbetsglädjen.  
Medelvärdet för BMI har sjunkit något enligt tabell 3, men är fortfarande över 
gränsen för normalvikt. 
 
Tabell 3. BMI 
BMI 2002 
n=122 
Bortfall 5 
Medelvärde 25,8 
S.D. 5,0 Range 18,5 - 42,2 
BMI 2003 
n=136 
Bortfall 7 
Medelvärde 25,1 
S.D. 4,9 Range 17,1 - 41,8 
 
Enligt figur 8 ser vi att upplevelsen av den egna hälsan har förbättrats marginellt 
medan upplevelsen av livet i stort med arbete, familj och fritid har försämrats 
något. 
 
 
 
 
 
 
 
 
 
 
 
 
 
 
 
 
 
 
Fig. 8 Upplevelse av hälsa och tillfredsställelse med livet. Jämförelse av 
medelvärden 2002-2003 hos maskinlinjerna. 
0
1
2
3
4
5
6
7
8
9
10
Hälsan 2002
Hälsan 2003
Livet   2002
Livet   2003
från dåligt till bra
Hälsan 2002
Hälsan 2003
Livet   2002
Livet   2003
 
 
De anställdas upplevelse av arbetsglädje redovisas i figur 9. Här ser vi att den 
variabel man värderar högst är förhållandet till arbetskamraterna. Den variabel 
som ökat är kunskapen om företagets mål. Övriga har sjunkit något. 
 
 
 
 
 
 
 
 
 
 
 
 
 
 
 
 
 
 
Fig. 9 Upplevelse av arbetsglädje. Jämförelse av de ingående variablerna i 
arbetsglädje från 2002 till 2003. 
  
 
 
 
4.1.3 Besvär. 
Vid jämförelse av besvärsförekomsten (fig. 10), kan vi se både förbättringar och 
försämringar. Däremot kan ingen trend skönjas. Inga skillnader visar sig vara 
signifikanta på 0.05 % nivån. 
 
 
 
 
 
 
 
 
 
 
 
 
 
FIGUREN HAMNAR FEL PÅ MIN SKÄRM 
 
 
 
Fig. 10 Besvär i rörelseapparaten, någon gång under de senaste 3 månaderna. 
Jämförelse mellan 2002-2003. Maskinlinjerna n=122 för 2002, n=136 för 
2003 
 
 
 
 
Vid jämförelse av påverkan på upplevd arbetsförmåga (fig. 11), är de 
procentuella ökningar som ses stora. Inga skillnader visar sig vara signifikanta 
på 0.05 % nivån. 
 
 
 
 
 
 
 
 
 
 
 
 
 
 
 
 
 
 
Fig. 11 Påverkan på arbetsförmågan. Jämförelse mellan 2002-2003. Har man 
varit hemma från arbetet någon gång under de senaste 3 månaderna. 
Maskinlinjerna n=122 för 2002, n=136 för 2003 
 
 
 
 
 
4.2 Korrelationer 
Korrelationerna mellan enkätvariablerna redovisas i korrelationsmatrisen enligt 
tabell 4. BMI har endast ställts mot hälsa och livet. 
 
Tabell 4. Korrelationsmatris för maskinlinjerna  
I matrisen är n=132-134, utom på BMI, livet och hälsan där det är 
127-128. Signifikansnivå redovisas som * = p< 0.05  ** = p< 0.01 
 
 
 
1. 
BMI 
2. 
Livets 
stege 
3. 
Hälsa 
4. 
Föret. 
mål 
5.  
Arb. 
uppg. 
6. 
Arb. 
takt 
7. 
Öpp. 
gem. 
8. 
Ledn. 
stöd 
9.  
Belön  
uppm 
1. 
BMI 
1 
-0,18* -0,19* - 
- 
- 
- 
- 
- 
2.  
Livets stege 
 
1 
0,61** 0,07 
0,17* 0,08 
0,15 
0,17* 0,02 
3. 
Hälsan 
 
 
1 
0,08 
0,20* 0,14 
0,02 
0,18* 0,06 
4.  
Företagets mål 
 
 
 
1 
0,49** 0,15 
0,15 
0,34** 0,33** 
5.  
Mina arbetsuppgifter 
 
 
 
 
1 
0,38** 0,27** 0,38** 0,43** 
6.  
Arbetstakt 
 
 
 
 
 
1 
0,31** 0,37** 0,39** 
7.  
Öppenhet/gemenskap 
 
 
 
 
 
 
1 
0,37** 0,44** 
8.  
Ledningens stöd 
 
 
 
 
 
 
 
1 
0,68** 
9. 
Belöning/uppmuntran 
 
 
 
 
 
 
 
 
1 
 
 
 
 
4.3 Intervju 
Här beskrivs ledningens och operatörernas syn parallellt. Gemensamma eller 
skiljaktiga synpunkter anges. Citaturvalet gjordes så att de skulle belysa frågan 
och vara representativa för respondenten. De skulle inte heller gå att härleda till 
person. 
 
4.3.1 Vad är arbetsglädje? 
Ledning 
Operatörer  
”… arbetsglädje tolkar jag som att man 
tycker det är roligt att gå till jobbet… 
dom bilderna gör att det känns bra i 
kroppen och själen.” 
”Du är tillfreds även med vad arbetet 
ger dig som individ på fritiden.” 
”… att kunna påverka och vara delaktig 
i förändringar och det som händer och 
sker omkring en.” 
”… att jag uppskattas för det jag gör, 
både verbalt, ja mest egentligen 
verbalt.” 
”Glädje och trivsel… känna att det är 
roligt att åka till jobbet… gjort något 
meningsfyllt när jag lämnar jobbet.” 
”…när det fungerar, när man känner att 
man behärskar det man gör.” 
”… det flyter på liksom.” 
”Att utföra. När jag känner att jag 
behärskar.” 
”Vissa personer passar man ihop med 
och vissa inte. Man försöker i alla fall.” 
”Men sen har man sina arbetskamrater 
och det gör ju väldigt mycket.” 
”… och sen att man utvecklas, hänger 
med… göra nya grejor… lära sig nya 
saker.” 
”Det tycker jag är kul, lite utmaningar.” 
”… jobbat här så länge att man har fått 
en känsla för sitt jobb, liksom.” 
”… skojar med dom (arbetskamraterna) 
liksom. Det känns som jag får nåt 
tillbaka kanske.”  
”Det är framför allt att jobba med 
personer jag gillar. Dom jag jobbar 
med måste vara bra.” 
 
Bägge grupperna talar om personlig utveckling i arbetet. De anser också att 
arbetskamrater eller kollegor är viktiga. Personlig uppskattning och att bli sedd 
är viktiga element. Bägge grupperna beskriver hur även arbetsuppgifterna ger 
arbetsglädje. 
En av operatörerna formulerar hur detta fungerar i vardagen, hur arbetet i sig ger 
arbetsglädje:  
”Jag är här för att producera, inte för att göra en massa runt omkring. Så känner 
jag det.”  
 
 
 
 
4.3.2 Kan man främja arbetsglädje? Hur? 
Ledning 
Operatörer  
”Ja. Självklart. Det viktigaste är 
förhållningssättet mellan 
arbetskamrater, arbetstagare, ledare och 
chef.” 
”… om människor får utrymme och 
fria områden och får verka utan att man 
petar för mycket i detaljer så tror jag att 
man stimulerar arbetsglädjen.” 
”… avsätta tid för operatörerna att 
kunna ingå i arbetsgrupper med 
förändringsarbete… påverka din egen 
arbetssituation och din egen 
omgivning.” 
”… att man känner att nån saknar mig 
när jag är hemma.” 
”Jag kan knappast skapa arbetsglädje 
men jag kan hjälpa till genom att ge 
förutsättningar runt omkring så att dom 
själva ska hitta arbetsglädje.” 
”Det är väl lite svårt.” 
”Det känns bättre när det flyter.” 
”..om det går att jobba med dom 
(arbetskamraterna), om det går att prata 
med dom, att det går att samarbeta.” 
”Får du ont nånstans så känner du efter 
mera liksom.” 
”Arbetskamraterna är jätteviktiga.” 
”Hålla ordning på dom saker som redan 
finns och uppmuntra oss i dessa 
arbetsförhållanden som vi har.” 
”Slippa rastkörningen… 
Gemenskapen… Mera kontakt med 
alla.” 
”…att bli mera tagen på allvar när det 
gäller maskiner som krånglar.” 
 
Här ställer en operatör frågan:  
”Hur skulle man kunna få alla att bli positiva?”  
Den besvaras av en ur ledningen som säger:  
”Jag kan knappast skapa arbetsglädje, men jag kan hjälpa till genom att ge 
förutsättningar runt omkring så att dom själva ska hitta arbetsglädje.” 
Operatörerna ser arbetskamraterna som den viktigaste källan till arbetsglädje. 
Ledningen tror att företaget kan skapa förutsättningar, socialt och tekniskt, för 
arbetsglädje.  
 
 
 
4.3.3 Vad främjar din arbetsglädje? 
Ledning 
Operatörer  
”… känner sig relativt fri i sitt 
agerande. Att man känner att man har 
ett stöd ifrån sina medarbetare och sin 
chef. Plus att det ligger nån utmaning i 
det man gör” 
”… få gehör för de frågeställningar och 
problem som jag sitter i och få 
förståelse för det… Att jag blir 
uppmärksammad för det jag gör. Att 
folk lyssnar på oss. På mig.” 
”Jag vill ha gehör för att det blir nåt 
jobb gjort på de här bitarna.” 
”När man ser att folk växer och lär sig 
nya saker, tar nytt ansvar, känner att 
dom har uppnått saker och ting… att 
kunna ge ärligt och meningsfullt beröm 
framför allt till underställda.” 
 
”… att jag tog del i ett projekt…fick en 
annan inblick i…mera kontakt med 
folk, utöver sina, dom på linjen.” 
”… att ifrågasätta när det är nånting 
som är lite egendomligt.” 
”att få vara på ett ställe med personer 
som man fungerar bra ihop med… 
Arbetsuppgifter som jag vet att jag 
klarar av… känner mig trygg i… ett 
ställe jag är van.” 
”Att man kan umgås med 
arbetskamraterna på rasterna… ha ett 
gäng som man arbetar ihop med, man 
trivs med… och löser problem med. 
Det tycker jag är kul, liksom. När vi 
kan göra det ihop.” 
”Anstränger jag mig och är positiv då 
smittar ju det på andra det märker man 
ju, att det går att förändra klimatet 
ganska mycket själv faktiskt.” 
 
Chefgruppen talar om att ge och få stöd, medan operatörerna talar om att ge och 
få trygghet.  
Bägge grupperna vill bli lyssnade på. 
 
 
 
4.3.4 Kan du påverka ditt arbete, din arbetsplats, dina arbetsuppgifter? 
Ledning 
Operatörer  
”Jag kan påverka väldigt mycket 
faktiskt. Mer än jag tror ofta.” 
”Ja, både och.” 
”Planeringsmässigt ja. Men dagligen 
fastnar jag nog mycket i andras behov 
fortfarande.” 
”Till viss del. Men man kan i alla fall 
yttra sig… om de inte tar till sig, så har 
man i alla fall sagt ifrån.” 
”Ja, det har jag gjort med en grej.” 
”Nej, jag vet inte. Jag är 
maskinoperatör” 
”Nej, jag vill inte, jag saknar inte det. 
Det är bra så här. Projekt är inget jag 
gillar.” 
 
Ledningen beskriver hur de deltar i förändringsarbetet och de resultat som 
uppnåtts. 
Två av operatörerna beskriver på en direkt fråga hur de fått gehör när de försökt 
att påverka sitt arbete.  
De andra två beskriver hur förändringar kan vara skrämmande. De vill heller 
inte delta i förändringsarbetet. Resultaten innebär positiva förändringar i den 
fysiska arbetsmiljön, men ständiga ombyggnader gör produktionen rörig och det 
sker förändringar på personalsidan som innebär att man förlorar arbetskamrater. 
 
 
 
4.3.5 Vad har hänt senaste året? Arbetsmiljöutveckling? 
Ledning 
Operatörer  
”Det har hänt oerhört mycket. Det har 
hänt så mycket att jag inte ser allt. Men 
det viktigaste utifrån mitt sätt att se var 
det att vi klarade budgeten.” 
”Vi plockar mera ute i det 5o lagret, det 
kan vara negativt.” 
”Målstyrningsprojektet kräver lite 
annorlunda beteende eller dagordning 
för första linjens chefer.” 
”Flera känner sig mera involverade i 
arbetsmiljöarbetet än man gjorde 
tidigare, känslorna (kring arbetsmiljön) 
har lugnat ner sig lite.” 
”… avsaknad av kreativ arbetsmiljö 
(för produktionsledarna).” 
”Det har hänt massor: rekryteringar, 
avvecklat ett nattskift, dragit igång en 
del projekt, startat rotation, håller 
produktionstopparna, målstyrning, 
förbättrad information, nytt 
lönesystem.” 
”Återigen, förändringar, ideligen.” 
”… negativt för att det blivit mindre tid 
per individ.” 
”Det är för stora grupper per skift.” 
”Nåt som är klart? Där uppe är det ju 
kommande. (se 1.3.4 om det 
entresolplan som byggs, förf. anm.) 
Man tänker inte på det, man går hit och 
man tänker inte på (att) det där har dom 
gjort.” 
”Rotationen, ja, den är bra. Ett jäkla 
springande ibland, men det är bra 
också. Lite rörigt ibland.” 
”… allting är som det alltid har varit.” 
”Jo men det har det. Det vi jobbade 
med har fått en del att tänka till… En 
del har blivit öppnare på möten…” 
”Vi träffar inte vår arbetsledare så där 
väldigt ofta. Det är nåt som är lite 
negativt.” 
”Det känns ju aldrig klart, det känns 
inte positivt tycker jag. Det blir rörigt 
hela tiden. Det kan vara lite jobbigt 
tycker jag.” 
”Det är dom här hjälpmedlen vi får in 
nu. Det är positivt. Man känner att det 
går framåt den biten också. Fast det ska 
helst inte försvinna folk.” 
 
Två av operatörer talar vid vardera två tillfällen om buller som en negativ faktor. 
Inte för att det har förändrats under året, utan för att de upplever bullret som 
negativt, främst för att bullret hindrar kommunikation under arbetet. 
Operatörerna räknar inte heller upp de förändringar som har gjorts på samma 
sätt som ledningsgruppen gör. De ser mest att deras arbetsplats och –uppgifter är 
under förändring vilket gör deras arbetssituation rörig.  
Ledningen har kunskap om och grepp över förändringarna. 
 
 
 
4.3.6 Vad har hänt med dina arbetsuppgifter och relationer på arbetet?  
Ledning 
Operatörer  
”Mina arbetsuppgifter har påverkats 
ganska kraftigt sedan 
produktionschefen anställdes. De har 
påverkats i positiv riktning.” 
”Jag har väldigt god relation till min 
närmaste chef.” 
”Till mina närmaste i ledningsgruppen, 
där tycker jag att de nya har fått en bra 
relation. Jag tycker det är något bättre 
helhetsfokus. Jag tycker väl också att vi 
får mera ur händerna. Men jag säger 
inte att vi är en färdig grupp… finns 
lite att förbättra… struktur… 
individerna att fungera som en grupp.” 
”Jag kanske var för påstridig… tror inte 
jag har försämrat några direkta 
relationer ändå.” 
”Det känns som om den administrativa 
delen växer: månadslön, lönesystem, 
nyckeltalsmodellen.” 
” … som hjälper oss igång med det här. 
De har en helt annan syn på min roll än 
vad jag kanske har. Dom 
diskussionerna är väl inte riktigt i 
hamn, vilket är väldigt frustrerande 
också. Ska jag ändra mig eller… Det 
här är svårt.” 
”Nej, inget har hänt. Jag vet inte vad 
det skulle vara (som jag vill ska hända), 
det är svårt att säga… Jag är osäker 
också för jag har ingen vidare 
utbildning… Det är både bra och dåligt 
att jobbet inte är så krävande liksom.” 
”Det har blivit lite nytt folk hela tiden. 
Positivt att nattskiftet kommer tillbaka 
så nu är det gamla gänget tillbaka.” 
”Förut var man mera låst vid en 
maskin… nu går vi ju runt, det är 
många maskiner vi går runt på. Det är 
positivt.” 
”Det har blivit lite mera data. Annars 
själva arbetsuppgifterna har det inte 
hänt nåt mera med, det tror jag inte.” 
”Det har blivit öppnare i gruppen.” 
”Rotationen har varit bra, men ur 
belastningssynpunkt… eftersom de är 
så lika linjerna. Det är lite variation, 
där inne.” 
 
 
Relationer mellan skiften: 
”Just när man kommer till och tar över från det andra skiftet. Det fungerar 
väldigt bra faktiskt. Det är kul. Det är trevligt de där sex minuterna.” 
Operatörerna beskriver hur de anser sig träffa sin arbetsledare för sällan:  
”Det känns som om han lever i en annan värld liksom. Han springer på sina 
möten. Det känns inte riktigt som om han förstår oss.” ”Han ingår inte i arbetet 
på det viset.” ”Han hinner inte vara arbetsledare. Det är ju för att han får för 
mycket andra uppdrag. Det är det negativa.”  
Ledningen beskriver från olika nivåer hur arbetet med att förändra 
produktionsledarrollen är smärtsam: 
 
 
” Jag är fortfarande helt säker på… att det behövs ett steg till i ansvarsbiten. Jag 
måste få tid för framåtriktade upplägg, typ projekt… då behövs det vara någon 
som… är ute bland operatörerna, med ett större ansvar, mer tydligt. Dom 
diskussionerna har vi ju inte kommit igång med riktigt. Men de finns däremot i 
vår lotsplan och det känns skönt. Oavsett åt vilket håll det går, så blir det i alla 
fall en tydlighet som inte finns just nu.” 
Att en produktionschef tillsattes under 2003 har påverkat produktionsledarnas 
arbetssituation. De har avlastats och deras möten har en mera positiv anda. ”Vi 
har inte de där skällmötena längre.” 
Även operatörerna beskriver en positiv förändring sedan produktionschefen 
anställts:  
”Han var väldigt tydlig att dom höll på och jobbade på det. Lade ut väldigt 
mycket mot vad jag hade räknat med. Jag hade bara trott att han skulle svara 
kortfattat men det gjorde han inte.” ”Ja. Han verkar bra tycker jag faktiskt… Det 
känns lite som om han förstår oss lite, vår arbetssituation så. Att han har tid, han 
kommer ut och tittar ibland. Det är man inte direkt bortskämd med. Det är 
faktiskt positivt.” 
 
4.3.7 Hur är din hälsa?  
Ledning 
Operatörer  
”Idag känner jag mig frisk. Nu har jag 
inga större problem. Jag har dragits 
med förkylningar… gånger jag varit 
hemma, inte på grund av feber utan jag 
har varit precis tom, slut.” 
”Jag känner mig frisk.” 
”… försöka förändra min egen 
situation på nåt sätt också. Skära ner 
övertiden eller Gud vet vad. För 
varningssignalerna har jag och dom har 
jag sen två år och tveksamt om det 
håller ett tredje.” 
Alla tre anser sig fysiskt friska. Två av 
dem beskriver symptom som kommer 
av ett stillasittande liv och arbete 
samt/eller en alltför stor arbetsbörda. 
 
”Jahapp. Ja. Jag går alltid till jobbet. 
Jag fick inflammation i ryggmusklerna 
och då var jag faktiskt hemma en dag. 
Så fick jag sitta på kontoret och göra 
andra uppgifter. Det känns som det är 
viktigt att man kan få den där 
rotationen, vit och svart zon varannan 
dag helst.” 
”Ja, det är klart att man upplever sig 
morgontrött och så, men frisk skulle 
jag vilja påstå att jag är.” 
”Jag känner mig frisk.” 
”Det är lite si och så…inte alla dagar. 
Har haft problem som jag har klarat av 
genom att gå på gymmet, byggt upp. 
Det här vet jag inte om det är nån 
förslitning. Ont i huvudet får jag av 
miljön där ute… det är inte ens tyst på 
intaget. Annars vet jag inte. Jag har inte 
känt efter. Det tror jag inte man ska 
göra heller.” 
 
 
När operatörerna beskriver symptom, härrör de från fysisk belastning eller 
buller. 
 
4.3.8 Kommer du att arbeta här om tre år?  
Ledning 
Operatörer  
”Om tre år är det nog i slutet av min 
period på Alexander. Antingen har jag 
blivit erbjuden ett jobb som utmanar 
mig mera eller så har någon annan tagit 
över mitt jobb och jag gör något 
annat.” 
”Jag är nog kvar.” 
”Arbetsinnehåll, så känns det helt okej. 
Jag har mycket kvar (att ge).” 
”Det är mera struktur nu, det är rätt 
grejer vi jobbar med. Det gör att jag är 
säkerligen kvar här om tre år… Men 
som sagt, det krävs lite från företaget 
och det krävs en hel del från mig själv 
också för att komma dit…”  
 
”Det tror jag. För att jag trivs! Ja det 
tror jag, hoppas jag i alla fall (att jag är 
frisk).”  
”Nej, jag tror inte det. Jag vet faktiskt 
inte vad jag gör, men det känns inte 
riktigt bra att jobba för länge med ett så 
här enformigt jobb.” 
”Det kommer jag nog att göra, om det 
inte händer något drastiskt. Det vet 
man inte. Man ska inte planera för 
långt.” 
”… man får vara glad för det man har. 
Det är inga problem så. Jag känner 
inget negativt att gå hit. Det kan vara 
ibland så där, så är det för alla, det 
motar ibland. Så får man inte tänka 
negativt hela tiden heller, då blir ju 
jobbet tråkigt, det går ju inte.” 
 
Ledningen kan se en spännande och utmanande framtid. Ser inga hinder, oroas 
inte utan är övertygad om att ha arbete. Operatörerna har inget tydligt alternativ 
till arbete inom tillverkningsindustri, men trivs med sitt arbete. 
 
4.3.8 Övrigt 
Arbetets fysiska karaktär, att arbeta med kroppen och att göra det i samspel med 
andra upplevs som positivt: 
”Om man förenklar en grej så blir det monotonare i stället… i Stenstorp jobbade 
man mer med kroppen. Här jobbar man bara med en del alltså. Sliter ut den 
delen… det här ensamma köret som det kan bli då man sitter med övervak. Det 
är nåt som inte tilltalar mig. Jag vill arbeta tillsammans med andra. Det är på 
både gott och ont men mest positivt. Det är det faktiskt. Hoppas att dom där 
robotarna väntar lite.” 
 
 
 
5 Diskussion 
5.1 Syfte och frågeställning 
Ursprungligen var syftet att besvara frågan om målbilden är uppfylld, det visade 
sig vara en alltför svår fråga att besvara i detta arbete. Är målbilden uppfylld när 
alla anställda svarar ”Stämmer precis” på frågan om vad de anser om den? Det 
är en utopisk situation. Ordet arbetsglädje har säkerligen olika innebörd för olika 
människor. Den målbild som arbetsgruppen arbetade fram definierade vad som 
skapar arbetsglädje för dem. I denna uppsats kan vi möjligen se vilka parametrar 
som samverkar i upplevelsen av arbetsglädje och vad som formar arbetsglädje 
för en grupp individer på ett speciellt företag. Syftet formulerades därför om till 
att analysera vad som kan ge arbetsglädje. Även frågeställningen formulerades 
om under arbetets gång. Här stod ursprungligen; ger ergonomiska förändringar 
positiv påverkan på upplevelsen av arbetsglädje. I enkäten efterfrågas påverkan 
på arbetsglädje, men i svaren ser vi snarast vad som är viktigt för arbetsglädjen 
än vi kan avgöra om det var de ergonomiska förändringarna som gav svaren. 
Därför formulerades frågeställningen om till; vad definierar ett arbete som 
främjar upplevelse av god hälsa och ett gott liv. Besvarandet av denna fråga kan 
bidra till att skapa det goda arbetet. 
Effekter på hälsa och arbetsglädje kan kanske utläsas, men de är marginella och 
otydliga. Om dessa effekter beror på de genomförda förändringarna eller kan 
förklaras på annat sätt, låter sig inte entydigt besvaras. Eftersom 
undersökningsgrupperna inte är identiska år 2002 och 2003, kan förändringarna 
i enkätresultatet mycket väl bero på detta. Däremot kan vi anta att attityder till 
arbetet, ledningen och arbetsuppgifterna kan ändras snabbt om villkoren 
förändras, i positiv eller negativ riktning. De förändringar som genomförts är 
främst av organisatorisk art. De kommande förändringarna är mera av 
belastningsergonomisk art. Kommer returlådesystemet, integrering av 
viktmärkningen i maskinlinjerna och ökad arbetsutvidgning att förbättra 
arbetsglädjen? Företaget har aviserat att de ämnar göra denna enkät årligen, då 
kanske nästa års enkät ger svar på den frågan. 
 
5.2 Metod och material 
Det valda företaget erbjöd en förhållandevis stor studiepopulation inom en 
intressant bransch. Livsmedelsindustri är intressant då den dras med hög 
sjukfrånvaro och höga siffror för belastningsskador (Arbetsmiljöverket 2004). 
P.g.a. belastningsskadornas multifaktoriella bakgrund är viktigt att analysera 
brister inte enbart i den fysiska utan även den organisatoriska och psykosociala 
arbetsmiljön. För att företag ska veta var och hur de bör göra förändringar, 
måste de också få veta de anställdas åsikter om sin arbetsmiljö i ett vidare 
perspektiv.  
 
 
När enkäterna för undersökningsgruppen bearbetats, visade det sig att inget av 
intresse skiljer dem från resten av maskinlinjerna. De tillför inte något väsentligt 
till undersökningen, varför det materialet inte redovisas separat. Detta beror 
sannolikt på att det ergonomiprojekt som tre av operatörerna deltog i inte fördes 
ut i arbetsgruppen på ett strukturerat sätt. Arbetsgruppen kände sig därför 
troligen inte delaktig. Arbetsledarens hälsa, trivsel och arbetsglädje och 
påverkan på arbetsgruppen har heller inte analyserats. Hans/hennes betydelse för 
hur väl arbetsgruppen fungerar har därför inte vägts in. Många av de 
organisatoriska förändringar som skett, har påverkat de andra 
arbetsledarområdena på maskinlinjerna i lika hög grad som 
undersökningsgruppen.   
Enkätformen är trubbig och okänslig när frågorna vad, hur och varför ska 
besvaras. Däremot är enkät ett rimligt val för att besvara frågor om hälsa och 
besvär samt hur de förändrades över tid.  
Tiden mellan undersökningarna är för kort för att ge varaktiga effekter på hälsa 
och inställning till livet. De förändringar som ses, är mycket små och kan 
mycket väl tillskrivas det faktum att underlaget inte är exakt detsamma vid de 
två enkättillfällena. 
Intervjuformen ger möjlighet att reflektera på ett djupare plan över attityder till 
arbete i allmänhet och just denna arbetsplats i synnerhet. Detta innebär ökade 
möjligheter till förståelse för respondentens verklighet. Intervjuerna borde dock 
ha varit flera och djupare för att kunna dra några längre gående slutsatser av 
svaren. Då hade vi kanske fått mera förståelse för arbetsledarens betydelse för 
arbetsgruppen samt om eller varför operatörerna inte kände sig delaktiga i 
projektgruppens arbete. Det hade varit intressant att intervjua operatörer från de 
andra arbetsledarområdena liksom flera arbetsledare. Intervjuerna hade då varit 
mera representativa för hela företaget. 
 
5.6 Enkät 
De frågor som här granskas, hälsa och arbetsglädje, är svårfångade begrepp och 
kan ha så många orsaker att det är vanskligt att dra några säkra slutsatser ens av 
statistiskt säkerställda siffror. Är det rätt variabler som granskats? Den grupp 
som granskats är visserligen relativt stor, men det är kort tid mellan 
undersökningarna. Är det verkligen de förändringar som har genomförts på 
företaget som är orsak till resultatet? Förändringar inom personalgruppen med 
kamrater som slutar och nya som tillkommer, hur påverkar det resultatet? 
Produktionsledarens roll och påverkan i positiv eller negativ riktning, hur stor är 
den? Frågorna om längd och vikt var alltför personliga för sju individer vilka 
skrev på enkäten att de därför inte besvarade dem. Vi vet inte vad bortfallet på 
8,5 % står för, om det beror på att man ansåg frågan integritetskränkande eller 
den personliga vikten för hög/låg för att vilja skriva ner den. För 
 
 
resultatredovisningen innebär det sannolikt för BMI-redovisningen att några 
högre BMI-värden saknas.  
I redovisningen av BMI ser vi ingen stor förändring över tid. Det är dock 
frapperande stor andel av de anställda som är överviktiga. Sambandet mellan 
övervikt och dålig hälsa eller upplevd dålig hälsa är väl känt i litteraturen och är 
säkert giltig även i dessa grupper (fass, socialstyrelsen, WHO 2004). 
Besvärsfrågorna kompletterades, efter önskemål av en kollega, med frågan om 
besvär i bröstkorgen. Kollegan uppgav att det var en fråga som han ansåg 
saknades i Nordiska ministerrådets besvärsbeskrivning. Detta är en fråga som 
inte används generellt och därför möjligen kan fylla sitt syfte på just detta 
företag och efter analys av vad besvärslokalisationen står för. Detta är inte gjort, 
men ett antagande kan vara samband med andning, stress och ångest (Roxendal 
1980, Dropsy 1984).  
Förekomsten av besvär är hög. Besvären har ändrat karaktär något över tiden, de 
högsta nivåerna har minskat. Det som sjunkit är skuldror/axlar från 49 till 44 % 
och bröstrygg ytterst lite. Nackbesvär har ökat från 30 till 37 %, ländrygg från 
41 till 45 %. Det finns ingen entydig förklaring till dessa siffror. Skuldror/axlar 
och nackbesvär borde ha följt varandra, då dessa anatomiskt och i rörelse och i 
arbete är beroende av varandra. De fysiska arbetsförhållandena har heller inte 
förändrats på något avgörande sätt som skulle förklara förändringarna. Vi kan 
jämföra med besvärsnivåer från annan verksamhet med siffror från 1998 och har 
ingen anledning att tro att dessa siffror har förändrats markant sedan dess.  
Då angav manliga livsmedelsarbetare nacke/skuldra 26 %, hand/handled 23 % 
och rygg 20 %. Kvinnliga montörer nacke/skuldra 34 %, hand/handled 27 % och 
rygg 13 %. Kvinnliga städare nacke/skuldra 36 %, hand/handled 15 % och rygg 
20 %. 
De höga besvärsnivåer vi ser på Alexander är då snarast högre än branschen i 
allmänhet och högre än de flesta andra verksamheter (Arbetsmiljöverket 2004). 
Arbetet är utpräglat monotont, kortcyliskt och präglat av upprepade lyft av 
detaljer som väger omkring 5 hg. Jämfört med annan industri liknar den annan 
förpackningsverksamhet med låg grad av automatisering. Inom 
verkstadsindustrin förekommer självstyrande grupper alltmera, vilket inte 
tillämpas på detta företag. Orsakerna till de höga besvärsnivåerna är troligen 
både av belastningsorganisatorisk och psykosocial art. Detta påstående stöds av 
Antonovsky (1991) där han talar om KASAM, Karasek och Theorell (1990) och 
deras modell som beskriver det goda arbetet samt Johnsson (2000) och Stora-
koncernens arbete med Volvo för långvarig hälsa på arbetsplatsen.  
Besvärsdelen i enkäten är intressantast där den visar på förändringar i hur 
besvären påverkar arbetsförmågan, dvs. hur besvären påverkat sjukskrivningen. 
Skulderbesvären som hade sjunkit visar trots det en ökad påverkan på 
arbetsförmågan, från 9 till 13 %. Handleder/händer som hade en blygsam ökning 
(35 till 37 %) hade däremot en stor påverkan på arbetsförmågan, från 4 till 10 %. 
 
 
Fotleds- och bröstkorgsbesvär som ökade, hade en minskad påverkan på 
arbetsförmågan. 
Siffrorna är inte i absoluta tal utan är en redovisning hur den anställde uppger att 
han/hon behövt sjukskriva sig pga. sina besvär. Är detta en spegling av 
sjukskrivningsbenägenheten i samhället i stort, eller en spegling av hur 
arbetsvillkoren på just denna arbetsplats påverkar de anställda? Det ger enkäten 
inte svar på. En teori är att när besvären verkat över en längre tid, så ökar 
sjukskrivningsbehovet i större omfattning. Vi har inte frågat hur länge man haft 
sina besvär, eller granskat företagets sjukskrivningsstatistik. 
Delvis blir vi här lurade av figurens skala, som går till 14 %, medan figuren 
innan har en skala till 60 %. Det är dessutom få personer som representerar 
dessa procentsiffror. På frågan: Har dina nackbesvär inneburit att Du varit 
hemma från arbetet någon gång under de senaste 3 månaderna? svarade 6 av 122 
personer ja år 2002, mot 14 av 136 år 2003. Hade skalan varit likadan som i 
figuren innan, eller visat vilka som inte hade varit hemma från arbetet, skulle 
figuren inte alls ha sett så anmärkningsvärd ut. Den skillnad vi ser är mest 
illusionen av en kraftig ökning. Ökningen är heller inte signifikant på 0.05 % 
nivån. 
På frågorna om arbetsglädje kan vi se att företaget blivit bättre på att 
kommunicera företagets mål och ekonomiska resultat på ett sådant sätt att de 
anställda känner att de är delaktiga i dem. Övriga variabler har försämrats.  
Orsakerna till dessa resultat är troligen multifaktoriella: Vi vet att en 
produktionschef har tillsatts. Denne har avlastat produktionsledarna och är 
tydligt närvarande hos de anställda. Detta upplevs positivt och bidrar med all 
säkerhet till att företaget har kommunicerat sina mål och ekonomiska resultat, 
men varför innebär det inte samtidigt att de anställda upplever stöd och 
uppmuntran? En orsak kan vara att produktionsledaren är den som ska ge detta 
stöd och denna uppmuntran i vardagen och han är fortfarande inte närvarande i 
tillräcklig omfattning. 
De förbättringar som införts i produktionen uppfattas antagligen inte som reella 
eller tillräckliga förbättringar. Beror detta på att förändringarna fortsätter? Som 
individ har man svårt att överblicka dem, dess omfattning, det förväntade 
slutresultatet och vad det slutligen har för påverkan på just mig. Här ser vi åter 
den närmaste ledningens betydelse då det är den som kommunicerar de 
förändringar som planeras.  
Att dessutom ständigt få nya arbetskamrater bidrar säkerligen till 
osäkerhetskänslorna.  
Frågorna om arbetsglädje formulerades för att utvärdera målbildens nyckelord: 
lönsamhet, meningsfull, glädje, trivsel, hälsa, personlig utveckling samt 
arbetsklimat. Lönsamheten har inte studerats i denna uppsats. När vi granskar 
signifikanta korrelationer i tabell 2, för att se hur arbetsglädje främjas, ser vi 
några intressanta samband:  
De som känner stöd från sin arbetsledning: 
 
 
 Känner samhörighet med företagets mål och delaktighet i dess 
ekonomiska resultat. De upplever också att de får uppskattning för sitt 
arbete. 
 Trygghet i relationen till ledningen ger också ett tryggt klimat i 
arbetsgruppen. 
 Arbetet flyter bra, med krav som är rimliga och takten är sådan att man 
hinner med uppgifterna. 
 Upplever livet som gott och har en god hälsa. 
Att arbetsledningen skulle ha så stor betydelse för arbetet var inte väntat, men 
intressant och viktigt att veta för den företagsledning som önskar nå fram till det 
goda arbetet. Dessa resultat stödjer Stora-koncernens och Volvo personvagnars 
slutsatser avseende vad som skapar långvarig hälsa på arbetsplatsen (Johnsson 
2000). 
 
Den som känner stöd från sina arbetskamrater: 
 Den känner att arbetet fungerar och takten är sådan att man hinner med 
uppgifterna.  
 Arbetskamraterna har ingen betydelse för om man känner delaktighet i 
företagets mål och resultat, däremot är de viktiga för att stämningen på 
arbetsplatsen blir sådan att den uppmuntrar till bra prestationer. 
 Arbetskamraterna har ingen betydelse för upplevelse av god hälsa eller 
gott liv, i denna undersökning.  
Arbetskamraternas betydelse var ett väntat samband. Orsaken till det uteblivna 
sambandet kan kanske sökas i anställningsformerna; många timvikarier och kort 
anställningstid. Goda relationer tar tid att bygga upp och det har man inte hunnit 
göra med så många personer ännu. 
 
Arbetsuppgifterna betydelse för individen bekräftas: 
 Det goda arbetet innebär god hälsa och upplevelse av att livet är gott. 
 Där arbetsuppgifterna upplevs meningsfulla och individen har inflytande 
är klimatet tryggt både hos arbetskamrater och ledning 
 Arbetstakten har dock ingen signifikant betydelse för hälsa eller 
upplevelse av gott liv. Däremot ger en rimlig arbetstakt ett gott 
arbetsklimat både hos arbetskamrater och ledning. 
Om jag får höra att arbetet är väl utfört, eller att lönen är rimlig i förhållande till 
mina prestationer, har ingen betydelse för upplevelse av ett gott liv, vilket hade 
varit en väntad korrelation. Däremot gör det att jag känner trygghet i 
arbetsgruppen och med ledningen. Detta var också en väntad korrelation som 
föll ut. Enligt författarens mening synes den årliga lönerörelsen vara viktigare än 
arbetsmiljöfrågor, så som det fackliga arbetet skildras i media. 
Det som visar sig vara viktigast enligt denna enkät är en arbetsledning som är 
tydlig, engagerande, motiverande och stödjande samt arbetsuppgifter som är 
 
 
meningsfulla, utvecklande, kräver ansvarstagande och som individen kan 
påverka. Flera författare (Antonovsky 1991, Kuhlmann 1992, Lindström 1994, 
Rubenowitz 1994, Seppälä 2002, Sandkull och Johansson 2000, Stjernberg och 
Tillberg 1998, Stjernberg 2000) hävdar entydigt samma sak i sina beskrivningar 
av organisationer med goda ledare som har ett participativt förhållningssätt, där 
personalen tillerkänns ansvar i sitt dagliga arbete. 
Seppäläs (2002) resultat om arbetsledares betydelse för god kommunikation 
mellan anställda bekräftas här. Även Maslows (1954) ord om hur meningen 
uppstår i relation till andra bekräftas av denna undersökning. ”Vi är varandras 
arbetsmiljö.” Den forskning som påvisar att både fysisk och psykisk hälsa 
främjas i aktiva arbeten (Cunningham et al 2002, de Jong och Vink 2002, 
Pousette och Johansson Hanse 2002), liksom att våra arbeten har påverkan även 
på vår fritid, bekräftas här: Ett bra arbete ger också en rikare fritid (Jeding och 
Theorell 1999). 
När företaget kommunicerar sina mål och sitt ekonomiska resultat: 
 Då känner den enskilde delaktighet, eftersom detta sker med en tydlig, 
engagerande och motiverande arbetsledning.  
 Då upplevs arbetsuppgifterna som meningsfulla, engagerande och möjliga 
att påverka. 
Här syns ingen korrelation till hälsa eller upplevelse av gott liv. Inte heller till 
förhållandet till arbetskamraterna. Varför är företagets ekonomi inte viktig? 
Eller har företaget inte lyckats levandegöra det så att de anställda känner att 
detta är något han/hon kan påverka? Känner inte individerna att resultatet är 
något arbetsgruppen är delaktig i, och på så sätt bidrar till Vi-känslan i gruppen? 
Antonovskys (1991) slutsats om att den viktigaste faktorn för att må bra på sitt 
arbete är känsla av sammanhang, KASAM, bekräftas därmed i denna studie. 
Vi kan alltså se att de individer som känner trygghet, delaktighet och har 
kunskap om företaget har en tillfredsställelse eller glädje i arbetet. Hela Livet 
upplevs som ganska gott. 
I korrelationsmatrisen har BMI inte ställt mot frågor om relationer till 
arbetskamrater och ledning eller belöning och uppmuntran. Inte heller 
granskades BMI mot upplevelse av arbetstakt eller arbetsuppgifterna. Här valdes 
detta medvetet bort av etiska skäl. Jag ville granska BMI:s påverkan på 
upplevelse av hälsa och gott liv. Samtidigt oroas jag av hur överviktiga 
skambeläggs i vårt samhälle idag. Därför har jag varit varsam med hur BMI 
granskas i detta arbete. 
Att uppfattningen om hur gott livet är, hade samband med lågt BMI och upplevd 
hälsa, var inte oväntat. Däremot var korrelationen mellan arbetsuppgifter, 
arbetsledning och upplevelsen av ett gott liv som helhet, med familj och vänner, 
arbete och fritid mera oväntad kanske. Hasselkus (2002) formulerade det som 
”Performance is the action of meaning.” Hon sa att meningen uppstår i arbetet. 
En tolkning av dessa siffror blir då att arbete är livets mening. 
 
 
Det kan också formuleras såsom om jag har kunskap och känner delaktighet, 
ledningen är engagerad och ger uppmuntran och stöd, arbetskamraterna ger 
trygghet och närhet, då skapas arbetsglädje i arbetet varje dag.  
 
5.7 Intervju 
Målsättningen var att respondenterna skulle kunna förbereda sig genom att få 
tillgång till frågorna innan intervjun. Detta fungerade för ledningsgruppen som 
fick frågorna per mail. Operatörsgruppen skulle få sina frågor genom sin 
arbetsledare, vilket han dock glömde. De var därför inte alls förberedda. Alla 
fyra samtyckte till intervjun, men en av dem svarade dock mindre meddelsamt 
än de andra. Den intervjun avslutas med anmärkningen att frågorna varit svåra, 
ämnet arbetsglädje luddigt, men att personen inte känt sig pressad under 
intervjun. Ett antagande är att den personen trots allt kände sig pressad och 
därför inte var särskilt öppen. 
Det hade varit önskvärt att alla respondenter hade kunnat förbereda sig genom 
tillgång till frågorna i god tid innan intervjun. 
I intervjuerna med ledningspersonerna finner vi att de har samma syn på 
arbetsglädje som övriga anställda, men de använder ibland andra ord. 
Operatörerna är tydligast med att samvaro med arbetskamraterna och samarbete 
i konkreta arbetssituationer är det som främst främjar arbetsglädjen. De som har 
tagit del i projektgruppen uttrycker en tillfredsställelse med sin personliga 
utveckling. Att våga ifrågasätta saker, både på arbetet och på fritiden är tecken 
på detta. 
Frågan om vad arbetsglädje är, var svår att besvara, delvis därför att den 
behandlar ett ämne som berör, men också för att få av oss talar om det till 
vardags. I samtalen och vid närmare analys utkristalliseras några teser som berör 
vad som skapar arbetsglädje:  
 Jag kan inte ge eller skapa arbetsglädje, men jag kan skapa förutsättningar 
genom mitt sätt att vara och min attityd. Dessa förutsättningar skapas inte 
endast av företags- eller arbetsledningen utan den skapas varje dag i 
samspelet mellan alla de människor som finns på en arbetsplats.  
Lindström-Myrgård (1995) beskriver hur detta kan tränas i vardagen. 
 Jag måste få känna att jag behövs i gruppen och för att utföra min del i 
arbetet.  
 Jag måste bli sedd och lyssnad på.  
 Jag behöver känna att de jag arbetar tillsammans med respekterar 
varandra.  
 Jag behöver få utmaningar som är anpassade efter mina förutsättningar 
och i en takt som passar just mig. 
 
 
 
Dessa teser bekräftar Stjernberg och Tillberg (1998) och Tillberg (2000) när de 
beskriver hur arbetet bekräftar och utvecklar mig som människa. Teserna styrks 
av korrelationerna där vi ser hur ledningens uppmärksamhet och 
arbetsuppgifternas betydelse är viktiga för en god hälsa och upplevelsen av ett 
gott liv. I intervjuerna talas det om arbetskamraternas betydelse, det styrks inte 
av korrelationerna. 
 
5.8 Etiska avgränsningar och författarens roll 
Alla som deltar i ett skeende påverkar givetvis i någon omfattning. Hur väl 
denna författare har lyckats avgränsa sig från det studerade företaget, med tanke 
på att hon varit involverad i en del av de förändringar som genomförts, låter sig 
endast besvaras utanför denna uppsats. Syftet med författarens insatser på 
företaget har varit att fungera inte bara som expert, utan också som facilitator 
och förändringsagent. Vi kan dock ha anledning att tro att författarens påverkan 
varit ringa, då hon endast medverkat aktivt i den projektgrupp som hade så liten 
genomslagskraft i undersökningsgruppen. 
Att följa ett företag i dess förändringsarbete, liksom att intervjua dess anställda, 
ställer höga krav på forskarens förmåga att respektera både företagets och 
enskilda individers integritet när resultatet ska offentliggöras. Ambitionen i 
denna uppsats är att skildra och tolka verkligheten så att den blir begriplig. 
Ambitionen är även att visa på förbättringspotential där den kan ses. 
Forskning med dess teoretiska modeller krävs, men företagsnära förklaringar 
skapar tydliga incitament för arbetsmiljöarbetet. 
Det gör också dessa förklaringsmodeller begripliga för det enskilda företaget. 
Att som ergonom bejaka/använda alla sina möjliga roller, som expert, facilitator 
och förändringsagent på det sätt Jensen (2002) beskriver, innebär troligen både 
att ergonomens arbete får en högre grad av arbetsglädje men även att 
hans/hennes bidrag till företagets strävan mot ”Det goda arbetet” blir större och 
bättre. 
 
6 Slutsatser 
I detta avsnitt ges idéer och förslag på praktiska åtgärder och förhållningssätt för 
att nå goda resultat i arbetet med att förbättra arbetsmiljön. I dessa förslag har 
analysen av vad som skapar arbetsglädje vägts in. Avsnittet är kort, med endast 
tre punkter vardera för anställd och arbetsgivare. Detta för att koncentrera 
budskapet och göra det än tydligare, lättare att ta till sig och även att kunna 
arbeta utifrån. 
 
 
 
6.1 Anställdperspektiv 
De personer ur ledningen som deltog i intervjun var entydiga när det gällde 
viljan att avsätta tid och skapa förutsättningar för att kunna delta i 
förändringsarbete. För den anställde innebär det att:  
 Om du vill, har du möjlighet att påverka din arbetsplats.  
 
Arbetsglädje beror även på arbetskamraterna. Här är det så enkelt att det är min 
egen attityd som är avgörande:  
 Är du en bra arbetskamrat så får du goda arbetskamrater tillbaka.  
 
När vi ser på upplevelse av god hälsa och tillfredsställelse med livet, finns en 
korrelation med lågt BMI: 
 Att vårda sin hälsa på det sätt som känns bäst för mig själv, med kost och 
motion med mera, leder till ett bättre fysiskt och psykiskt välbefinnande 
och kan därmed bidra till en högre arbetsglädje. 
 
6.2 Företagsperspektiv 
Demokratiska processer, information och utvecklingsmöjligheter ger ökat 
engagemang och högre grad av arbetsglädje. De korrelationer vi finner i denna 
enkät ger entydigt samma svar. För företaget ger det ytterligare incitament att: 
 Informera och kommunicera företagets mål och resultat liksom planerade 
åtgärder.  
 Utnyttja medarbetarnas vilja och intresse för företagets utveckling.  
 
Operatörerna visar i intervjuerna ett intresse och behov av sin arbetsledare och 
en besvikelse över att han inte är närvarande i större omfattning.  
 Att stödja produktionsledarna torde då vara det bästa, enklaste och även 
kostnadseffektivaste sättet att skapa arbetsglädje. 
 
 
 
7. Referenser  
Adler-Karlsson G. (1977) Tankar om den fulla sysselsättningen. Prisma. 
Stockholm 
Alexander (2002-2003) Intern företagsinformation samt personliga meddelanden 
Alm H., övriga i kursledningen samt andra föreläsare under 
ergonomimagisterutbildningen. 2001-2003 
Angelöw B. (2002) Friskare arbetsplatser. Studentlitteratur. Lund 
Antonovsky A. (1991) Hälsans mysterium. Natur och Kultur. Stockholm 
Argyris C. (1976) Theory in practice. Jossey-Bass Publishers. San Fransisco 
Bibeln. Första Moseboken, 1 kapitlet, vers 16-24 
Björklund M, Paulsson U. (2002) Att skriva, presentera och opponera. Manus 
från författarna. Lunds universitet 
Broberg O., Hermund I. (2002) The OHS consultant as a ’political, reflective 
navigator’ in technological change processes at client enterprises. 
Arbete Människa Miljö & Nordisk Ergonomi 2/02 59-63 
Csikszentmihalyi M. (1990) Flow. The psychology of optimal experience. 
Harper perennial, New York 
Christensen D. (2002) Vart tog geisten vägen? Doktorsavhandling, Gothenburg 
Research Institute, Handelshögskolan vid Göteborgs Universitet. 
Göteborg 
Cunningham C. et al (2002) Readiness for organizational change: A longitudinal 
study of workplace, psychological and behavioral correlates. Journal 
of Occupational and Organizational Psychology (2002), 75, 377-392 
Dalin Å. (1997) Den lärande organisationen. Studentlitteratur. Lund 
Dickens C. (original 1852, 1992) David Copperfield. Rabén & Sjögren. 
Stockholm 
Docherty P., Forslin J., Shani A.B., Kira M. (2002) Emerging work systems. ur 
Creating sustainable work systems. Docherty P., Forslin J. & Shani 
A.B. Eds. Routledge, London  
Dropsy J. (1984) Den harmoniska kroppen. Natur och kultur. Stockholm 
Drougge U. Göteborgsposten 2003-08-31 
EU (1989) Directive on the Introduction of Measures to Encourage 
Improvements in the Safety and Health of Workers at Work. 
Directive 89/391 
Gabrielsson Å., (1996) Industrial work of the future – Integration of company 
performance and employee development. Thesis No. 548. 
Linköpings universitet, Tekniska högskolan, Linköping 
Gardell B., (1986) Arbetets organisation och människans natur. 
Arbetsmiljöfonden, Stockholm 
Gjessing C., Schoenborn T. & Cohen A. eds. (1994) Participatory Ergonomic 
Interventions in Meatpacking Plants. NIOSH, Cincinatti 
 
 
Gonzalez B.A., Adenso-Díaz B., Torre P.G. (2003) Ergonomic performance and 
quality relationship: an empirical evidence case. Int J of Industrial 
Ergonomics 31 (2003): 33-40 
Hackman J., Oldham G.R. (1980) Work redesign. Addison-Wesley. USA 
Hasselkus B.R. (2002) The meaning of everyday occuption. Slack Inc. Thorofare 
Hägg G., Jeding K, Vingård E., Marklund S. (1999) Exempel på interventioner 
med hälsokonsekvenser. ur Ett friskt arbetsliv. red. Jeding K., Hägg 
G. Arbetslivsinstitutet. Stockholm 
Jeding K., Hägg G. red. (1999) Ett friskt arbetsliv. Arbetslivsinstitutet. 
Stockholm 
Jeding K., Theorell T. (1999) Arbetets uppläggning och hälsa. ur Ett friskt 
arbetsliv. red. Jeding K., Hägg G. Arbetslivsinstitutet. Stockholm 
Jensen P.L. (2002) Human factors and ergonomics in the planning of 
production. Int J of Industrial Ergonomics 29 (2002): 121-131 
Johnson J. (2000) Projekt – långtidsfriska. Stora Enso Fors AB 
de Jong A.M., Vink P. (2002) Participatory ergonomics applied in installation 
work. Applied ergonomics. 33 (2002) 439-448 
Karasek R., Theorell T. (1990) Healthy work: Stress, productivity and the 
reconstruction of working life. Basic books. New York 
Karlqvist L., Leijon O., Härenstam A. (2003) Physica 
Klein N. (2001) No logo. Ordfront förlag. Stockholm 
Kline P., Saunders B. (1998) Ten steps to a learning organization. Great Ocean 
Publishers. Arlington 
Kuhlman M. (2002) Group work and democracy. ur Creating sustainable work 
systems. Docherty P., Forslin J. & Shani A. B. Eds. Routledge, 
London 
Lait J., Wallace J. (2002) Stress at work A study of Organizational-Professional 
conflict and unmet expectations. Relations industrielles/Industrial 
relations, 2002, vol. 57, No 3 
Lähteenmäki S., Helkelä M. (1999) ”Investing in Mental and Psysical Well-
being Pays Back in Better Performance and Increased Commitment 
at the Shop Floor – Case WE-2000 project at ORAS”. Ninth 
European Congress on Work and Orgaizational Psychology. Espoo - 
Helsingfors  
Lindström K (1994) Psychosocial criteria for good work organization. Scand. J 
Work Environ Health 1994:20, 123-33 
Lindström-Myrgård K. (1995) Samarbetsboken. Teamview International. 
Stockholm 
Loewenson R., Laurell C., Hogstedt C. (1994) Participatory approaches in 
occupational health research. Arbetsmiljöinstitutet. Stockholm 
Luther M. Lilla katekes. Tredje huvudstycket, fjärde bönen. 
Milne A. (1928) The house at Pooh corner. Methuen & Co. Ltd. London 
Maslow A. (1954) Motivation and personality. Harper & Row. New York 
 
 
Olofsson K. (2003) Svenska miljöpartiet, personlig kommunikation 
Peterson N., Cortéz González R. (2000) The role of work in people's lives. 
Wadsworth/Thomson Learning Belmont 
Pousette A., Johansson Hanse J. (2002) Job characteristics as predictors of ill-
health and sickness absenteeism in different occupational types – a 
multigroup structural equation modelling approach. Work & Stress. 
2002, vol 16, no 3, 229-250 
Roxendal G. (1980) Händer i vårdarbete. Studentlitteratur. Lund 
Rubenowitz S. (1994) Organisationspsykologi och ledarskap. Akademiförlaget 
Corona. Göteborg 
Sandkull B., Johansson J. (1996) Från Taylor till Toyota. Studentlitteratur. Lund  
Schmidt H. (1984) The rationale behind problem-based learning. ur New 
directions for medical education. eds Schmidt, Lipkin, deVries, 
Greep. Springer-Verlag, New York  
Seppälä P. (2002) Flat organizations and the changing role of supervisors. 
Arbete Människa Miljö & Nordisk Ergonomi 2/2002. Linköping 
Steiner G (1989) Real presence. University of Chicago press. Chicago 
Stjernberg T. (2000) Utanförskap och livskvalitet. ur Handla med människor – 
Perspektiv på Human Resource Management. Red. Bergström, 
Sandoff. Academia Adacta. Lund 
Stjernberg T., Tillberg U. (1998) When Structure and Meaning Break Down – 
Taking Responsibility in Downsizing. European J of Work and 
Organizational Psychology 1998, 7, (3), 355-371 
 
Internet 
http://www.attac.se/ 
http://www.av.se/statistik/dok/0000096.htm 
http://www.av.se/regler/arbetsmiljolagen/AML%20lagtext%201%20feb%20200
4.pdf 
http://www.av.se/regler/afs/1998_01.pdf 
http://www.duochjobbet.se/reportage/reportage/0206_halsobokslut.html 
2003-
11-14 
http://duochjobbet.se/reportage/godaexempel/swbake.html 2003-11-14 
http://duochjobbet.se/reportage/godaexempel/monotoni3.html 2003-11-14 
http://duochjobbet.se/reportage/reportage.asp?id=29 2003-11-14 
http://www.fass.se/LIF/lakarbok/artikel.jsp?articleID=5573 
http://www.fresh.se/index_svensk.htm 
http://www.kreaprenor.se/artikel-hel.asp?key=169 
http://www.mp.se/friar.asp 
http:/www.nynatur.dk/artikler/tid/artikler/arbejdet.html 
http://www.okadhalsa.regeringen.se/index.htm 
http://www.sos.se 
http://statistik.rfv.se 
 
 
http://www.who.int/dietphysicalactivity/publications/facts/obesity/en/ 
 
 

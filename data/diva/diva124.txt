 
 
 
Additiv tillverkning av slutprodukter 
 
-Vilka faktorer påverkar val av tillverkningsmetod? 
           
 
 
 
 
 
 
OLIVIA WIDMARK 
SOFIA BÄCKSTRÖM 
	  
 
 
 
 
 
MG100X Examensarbete inom Industriell Produktion 
 
Stockholm, Sverige 2014 
 
 
 
 
 
 
Additiv tillverkning av slutprodukter 
 
-Vilka faktorer påverkar val av tillverkningsmetod? 
 
av 
 
Olivia Widmark 
Sofia Bäckström 
 
 
 
 
 
MG100X Examensarbete inom Industriell Produktion 
 
 
KTH Industriell teknik och management 
Industriell produktion 
SE-100 44 STOCKHOLM 
 
i 
Sammanfattning 
Dagens industriella utveckling går mot en mer globaliserad, hållbar och kundanpassad 
massproduktion. En teknik som är möjlig att använda för att uppnå kundanpassad 
massproduktion och som förutspås göra stor skillnad i framtiden är additiv tillverkning, vilket 
är en teknik där detaljer och produkter byggs upp genom att material läggs till, till skillnad 
från till exempel skärande bearbetning där material tas bort. I nuläget är additiv tillverkning 
väldigt vanligt vid prototypframtagning. Fokus i denna studie ligger på att undersöka additiv 
tillverkning inom industriell produktion av slutprodukter, detta sker idag främst inom flyg- 
och medicinbranschen.  
 
Syftet med denna studie är att identifiera och undersöka faktorer för att se huruvida det är 
mest fördelaktigt att använda sig av traditionell tillverkning eller additiv tillverkning som 
produktionsmetod för slutprodukter. De faktorerna som identifierats och undersökts är: 
produktionsvolym, variation, komplex form, möjlighet till ändrad form efter hand, företaget 
och dess förutsättningar, material, toleranser och noggrannhet, hållfasthet samt 
produktionshastighet.  
 
Undersökningen gjordes i två steg. Först gjordes en litteraturstudie för att identifiera och 
undersöka faktorerna, vilket sedan verifierades hos fyra företag. Två av dessa; Arcam och 3D-
center säljer 3D-skrivare, och de andra två; Sandvik och Scania är tillverkande företag som 
främst använder 3D-skrivare för att ta fram prototyper.  
 
Slutsatserna som dragits utifrån de nio identifierade faktorerna är att additiv tillverkning kan 
vara fördelaktigt att använda då produktionsvolymen är låg eller graden av speciellt anpassade 
varianter är hög; då produkten har komplexa former, svåra eller omöjliga att tillverka med 
skärande 
bearbetning; 
man 
vill 
kunna 
ändra 
produktens 
form 
under 
hela 
produktframtagningsprocessen och även efter; då krav på specifika material, små toleranser 
eller hållfasthet inte är av högsta prioritet samt att en förhållandevis lång produktionstid är 
acceptabel. Det är ett lämpligt alternativ för nyetablerade företag då det innebär en mindre 
investering med flexibla möjligheter. 
 
 
 
ii 
Abstract 
The industrial development is moving towards a more globalized and sustainable mass-
customization. One of the techniques that can be used to achieve mass-customization and is 
predicted to play a major role in this area in the future is additive manufacturing, AM. AM is 
a technique based on building products by adding material as opposed to cutting where 
material is removed. At present, additive manufacturing is very common in prototyping. The 
focus of this study is to examine additive manufacturing within the industrial production of 
end-user products, this is primarily used today in the aerospace and medical industry.  
 
The purpose of this study is to identify and examine which factors plays a role when 
investigating whether it is most advantageous to utilize traditional manufacturing or additive 
manufacturing when producing end-user products. The following factors were identified and 
investigated: production volume, variety, complex shapes, the ability to change the shape over 
time, the company and its prospects, materials, tolerances and accuracy, strength and 
production speed. 
 
The study was conducted in two stages. First, a literature study to identify and examine the 
factors, which then was verified with four companies. Two of these; Arcam and 3D Center 
sells 3D printers, and the other two; Sandvik and Scania are manufacturing companies that 
use 3D printers to produce prototypes. 
 
The conclusions drawn from the nine identified factors is that additive manufacturing can be 
advantageous to use when the production volume is low and the degree of customized 
products is high; when the product has a complex shape and is difficult or impossible to 
fabricate with metal cutting; when you want to change the shape of the product throughout the 
product development process and after; when the requirements for specific materials, 
tolerances or strengths is not a top priority, and when a relatively long production time is 
acceptable. It is a suitable option for start-ups because it requires a smaller investment and 
gives flexible options. 
 
iii 
Förord 
Den här rapporten är skriven under ett kandidatexamensarbete i Industriell Produktion på 
Kungliga Tekniska Högskolan. Huvudtemat för arbetet är resurseffektiv produktion. Vi har 
valt att undersöka produktion av slutprodukter med additiv tillverkning, vilket är ett 
förhållandevis nytt område som har potential att resurseffektivisera produktion på flera olika 
sätt.  
 
Vi vill rikta ett stort tack till följande personer för handledning och intressanta diskussioner 
samt givande intervjuer under arbetets gång: 
 
Danfang Chen, KTH 
Ulf Qviberg, 3D-center 
Anders Thelander, Arcam 
Thomas Hellberg, Sandvik Coromant 
Henrik Olsson, Sandvik Coromant 
Erik Jaensson, Scania 
 
Olivia Widmark och Sofia Bäckström 
Stockholm, 2014-05-08 
 
iv 
Innehållsförteckning  
 
1. Inledning ................................................................................................................................. 1	  
1.1 Syfte ................................................................................................................................. 1	  
1.2 Avgränsningar .................................................................................................................. 1	  
1.3 Definition av begrepp ....................................................................................................... 2	  
2. Metod ..................................................................................................................................... 3	  
2.1 Litteraturstudie ................................................................................................................. 3	  
2.2 Verifiering av resultat hos företag .................................................................................... 4	  
3. Vilka faktorer påverkar val av tillverkningsmetod? ............................................................... 6	  
3.1 Produktionsvolym ............................................................................................................ 7	  
3.2 Variation ........................................................................................................................... 9	  
3.3 Komplex form ................................................................................................................ 10	  
3.4 Möjlighet till ändrad form efter hand ............................................................................. 11	  
3.5 Företaget och dess förutsättningar .................................................................................. 12	  
3.6 Material .......................................................................................................................... 14	  
3.7 Toleranser och noggrannhet ........................................................................................... 15	  
3.8 Hållfasthet ...................................................................................................................... 16	  
3.9 Produktionshastighet ...................................................................................................... 17	  
4. Slutsatser .............................................................................................................................. 19	  
5. Diskussion ............................................................................................................................ 20	  
Referenser ................................................................................................................................. 21	  
 
 
1 
1. Inledning 
Den industriella revolutionen, som inleddes under mitten av 1700-talet har till stor del lagt 
grund för hela vårt samhälle idag och de förutsättningar vi lever efter. Hur den industriella 
utvecklingen sker återspeglas i samhället. Hur ser då utvecklingen ut idag, åt vilket håll 
utvecklas industrin? - Enligt Jovane, Koren & Boër (2003) har utvecklingen sedan den 
industriella revolutionen gått först mot massproduktion (1950-talet) och sedan mot 
kundanpassad massproduktion (1980-2000-talet).  Idag går utvecklingen mot en mer 
globaliserad och hållbar kundanpassad massproduktion. En av metoderna som används för att 
lyckas realisera denna utveckling är additiv tillverkning. Berman (2012) delar upp 
introduceringen av additiva tillverkningsmetoder, även kallat 3D-printing, i tre faser. I den 
första fasen tillämpades metoden främst för att göra prototyper och testserier av en produkt. I 
den andra fasen används metoden industriellt för att producera slutprodukter. Den sista fasen 
innebär att alla konsumenter skall kunna använda den här metoden i hemmet och på så sätt 
producera produkten de önskar direkt i hemmet. 
 
Idag kan man säga att vi är i början av fas två, alltså industriell tillämpning av additiva 
tillverkningsmetoder direkt i produktionen. En del industrier har börjat använda dessa 
metoder, men många har inte gjort det. Några av de branscher där man kommit längst i 
utvecklingen och användandet av additiv tillverkning är flygindustrin, medicinska implantat 
och hjälpmedel och sportutrustning (Petric & Simpson, 2013). Denna undersökning handlar 
om den industriella tillämpningen av additiv tillverkning av slutprodukter. 
 
Det finns många faktorer för ett företag att ta hänsyn till vid val av produktionsmetod. 
Utvecklingen går hela tiden framåt och det är viktigt för företag att hänga med och hålla jämn 
nivå med både gamla och nya konkurrenter. Det kan vara svårt att förutspå vilka tekniker som 
kommer få genomslag i framtiden, speciellt när man befinner sig mitt i en tid av många 
förändringar. En del hävdar att additiv tillverkning kommer få lika revolutionerande följder 
för industrin som den industriella revolutionen. Lipson (2011) är en av de mer entusiastiska 
och uttryckte sin förväntan på additiv tillverkning som “We are smack bang in the middle of a 
second industrial revolution” och menade att detta kommer revolutionera våra liv. Andra är 
mer försiktigt optimistiska, Bogue (2013) konstaterar att tekniken har utvecklats väldigt 
mycket sedan 1980-talet då den introducerades, men att det är fortfarande en lång väg kvar att 
gå. 
 
1.1 Syfte 
Syftet är att identifiera och undersöka vilka faktorer som påverkar huruvida det är mest 
fördelaktigt 
att 
använda 
traditionell 
tillverkning 
eller 
additiv 
tillverkning 
som 
tillverkningsmetod för slutprodukter.  
 
En förhoppning är att studien och dess slutsatser skall kunna användas av företag vid analys 
av framtida produktionsmetoder, som ett stöd i analys och diskussion. 
 
1.2 Avgränsningar 
För att anpassa studiens omfattning efter arbetets förutsättningar har vissa avgränsningar 
gjorts, dels från början men även efter hand. Dessa presenteras här i en punktlista. 
 
 
2 
• 
När det gäller additiv tillverkning finns det väldigt många olika metoder som används. 
Dessa har olika egenskaper, förutsättningar och begränsningar. Vi har inte gått in på 
detaljer kring vad respektive metod har för egenskaper, utan har försökt titta generellt 
när vi identifierat våra faktorer. Detsamma gäller när vi jämfört med traditionella 
tillverkningsmetoder 
• 
I och med att additiv tillverkning är ett område som i dagsläget utvecklas väldigt 
snabbt har fokus på artiklar och rapporter publicerade från år 2011 och framåt. I vissa 
fall då det funnits få publikationer på området har något äldre artiklar använts. 
• 
Det finns fler faktorer att jämföra, men vi valde att fokusera på de nio som vi bedömde 
var viktigast.  
• 
Vi har under projektets gång upptäckt att svensk industri ligger efter inom detta 
område och att det egentligen inte finns någon stor svensk industri som använder 
additiv tillverkning i produktionen av slutprodukter. Ett exempel på ett företag som 
använder additiv tillverkning för komponenter är Ford i Detroit, som bland annat gör 
motorkåpor med additiv tillverkning (Ford, 2013). Begränsningen som därigenom 
uppstått är att vi inte kunnat träffa något industriföretag som använder additiv 
tillverkning för slutprodukter. Inom arbetets tids- och ekonomiska ramar fanns inte 
utrymme att besöka ett industriföretag utanför Sverige/Stockholmsregionen.  
• 
Vi har enbart tittat på faktorer var för sig och begränsat oss till att inte titta på 
kombinationer av faktorer. Här finns utrymme för framtida forskning. 
• 
Ytterligare en faktor som skulle vara intressant att undersöka är energiåtgången vid 
additiv tillverkning och jämföra den med traditionell tillverkning. En sådan 
jämförelseberäkning är ett möjligt ämne för framtida forskning. 
• 
I faktor 5 ”Företaget och dess förutsättningar” finns utrymme för utveckling. Det är ett 
stort område där det behövs många infallsvinklar och insikter i många företag för att få 
en bra överblick. Tyvärr är den informationen som finns att tillgå begränsad då få 
företag vill lämna ut alltför mycket om sig själva.    
 
1.3 Definition av begrepp 
Här definieras begrepp och förkortningar som används löpande i texten. Detta görs dels för att 
det skall vara tydligt för läsarna vad författarna syftar på vid användning av respektive 
begrepp. Det görs även för att det råder en viss förvirring av begrepp som har med additiv 
tillverkning att göra.  
 
Additiva tillverkningsmetoder - detta begrepp används generellt i rapporten för metoder där ett 
objekt steg för steg byggs upp och man inte använder någon efterföljande bearbetning av 
objektet. En mer välkänd benämning är AM, “Additive manufacturing”, vilket är den 
engelska termen. Den relativt nybildade (mars 2014) svenska branschorganisationen SVEAT 
(SVEAT 2014), Svensk Additiv Tillverkning, jobbar för att utveckla och utbilda om Additiv 
tillverkning i Sverige. Ulf Qviberg, VD på 3D-Center, en av initiativtagarna till SVEAT, 
berättar att de har enats om att i Sverige använda termerna “Additiv tillverkning” och ”3D-
skrivare”. Enlig den definition som kommer användas i denna rapport innefattar begreppet 
“Additiv tillverkning” följande begrepp: 3D-printing, rapid prototyping, rapid manufacturing 
och direct digital manufacturing. 
 
“Traditionella tillverkningsmetoder” - Med traditionella tillverkningsmetoder syftas det dels 
på subtraktiva metoder så som svarvning och fräsning och dels på andra traditionella metoder 
för massproduktion så som gjutning och formsprutning. 
 
 
3 
Slutprodukt - Med slutprodukt menas en hel produkt eller en komponent som är del av en 
produkt och som går direkt ut till kund.  
 
CAD - står för Computer Aided Design och är en benämning på digitala, tredimensionella 
modeller. 
 
SLS - Står för Selective Laser Sintering och är en metod för additiv tillverkning som är 
baserad på sintring av materialet. 
 
FDM - Står för Fused Deposition Modeling och är en ytterligare metod för additiv 
tillverkning. Den baseras på en plast som smälts, sprutas ut och bygger upp objekt lager på 
lager.  
 
DFM - Står för Design For Manufacturing, vilket är design för tillverkning och innebär att 
produkter och komponenter designas på ett sådant sätt att tillverkningen underlättas.  
2. Metod 
I arbetet att identifiera vilka faktorer som påverkar huruvida det är mest fördelaktigt för ett 
företag att använda sig av additiva tillverkningsmetoder jämfört med traditionella 
tillverkningsmetoder har en litteraturstudie gjorts. Fortsatta litteraturstudier gjordes för att ta 
fram fakta inom varje faktor. Därefter har resultatet även verifierats hos fyra olika företag.    
2.1 Litteraturstudie 
En litteraturstudie gjordes för att se utvecklingen av additiva tillverkningsmetoder och hur 
långt utvecklingen och framför allt användandet kommit idag. Litteraturstudien gav underlag 
för identifiering av faktorer samt bekräftar dessa. 
 
Insamling och analys av data 
Datainsamlingen initierades genom en undersökning av primära och sekundära källor. De 
primära källorna var främst webb-baserade akademiska journaler inom produktion, både 
generellt och mer specifika områden av produktion. De tekniska rapporter och artiklar som 
använts behandlade initialt additiv tillverkning och additiv tillverkning i allmänhet. Efterhand 
som de faktorer som arbetet syftar till att identifiera har rapporter och artiklar inriktade på 
dessa områden undersökts. Bland de sekundära källorna återfinns en del mer 
populärvetenskapliga artiklar. Dessa artiklar är publicerade i tidskrifter med ett industriellt 
eller produktionstema. Totalt undersöktes drygt 45 journaler, rapporter och artiklar.  
 
Fördelarna med en webb-baserad litteratursökning är många. Det är ett väldigt tillgängligt och 
snabbt sätt att komma åt dagsaktuella publikationer. Tillgång till artiklarna ficks genom KTH 
Biblioteks sökverktyg Primo. Analysen utgick ifrån de artiklar som ingick i undersökningen 
och faktorer identifierades utifrån dessa. Allteftersom faktorer identifierades och 
undersökningen fortlöpte så fortsatte insamlingen av data kontinuerligt. 
 
Validitet 
Den samlade informationen har sammanfattats, diskuterats samt återkommits till vid ett flertal 
tillfällen för att vara säker på att ingen relevant information missats.  
 
 
 
 
4 
Trovärdigheten hos den sökta litteraturen har diskuterats kritiskt. I de fall då artiklar värderats 
som förhållandevis subjektiva (innehållit många starka personliga åsikter eller författats av 
forskare anställda av företag och inte institutioner) har användningen antingen bedömts 
utifrån situation eller dessa åsikter använts för att påvisa vilka åsikter företaget har. 
 
2.2 Verifiering av resultat hos företag 
För att verifiera resultatet har fyra företag inom branschen fått ge sina åsikter på allmänna 
frågor kring additiv tillverkning, samt de nio faktorerna. De företagen som har deltagit är 3D-
center, Arcam, Sandvik och Scania och mer om dem samt hur urvalet och intervjun gick till 
kommer att beskrivas nedan.  
 
Urval av företag 
Eftersom syftet är att identifiera och undersöka vilka faktorer som påverkar huruvida det är 
mest fördelaktigt att använda sig av traditionell tillverkning eller additiv tillverkning som 
tillverkningsmetod, var önskemålet att hitta företag som arbetar inom tillverkningsindustrin 
och som använder sig av additiv tillverkning som tillverkningsmetod. I Sverige finns det 
tyvärr få företag som använder sig av additiv tillverkning och därför riktades fokus mot att få 
in åsikter från företag med olika infallsvinklar på temat. Dessa var dels säljare som tillverkar 
och säljer 3D-skrivare samt industriföretag som inte använder additiv tillverkning som 
tillverkningsmetod, men som ändå har reflekterat över ämnet och har implementerat tekniken 
i produktframtagningsprocessen för att tillverka prototyper.  
 
Av de fyra företagen som intervjuades är två av dessa försäljare som säljer 3D-skrivare med 
olika användningsområden över hela världen, medan två företag är stora svenska 
industriföretag.  
 
Presentation av företag 
3D-center:  
Företaget har funnits i drygt ett år och säljer 3D-skrivarutrustning och utbildning för 
professionell industri och produktion. En 3D-skrivare från 3D-center kostar från 100 000 kr 
till 10 miljoner kr och i deras utbud finns ett 60 tal skrivare, men även scanners och mjukvara. 
Bland 
3D-centers 
kunder 
återfinns 
bland 
annat 
produktutvecklare, 
tandtekniker, 
medicintekniker och arkitekter. Snart kommer de även att sälja 3D-skrivare som kan skriva ut 
choklad och godis, vilket gör att exklusiva restauranger är ytterligare en kundgrupp som 
kommer att dyka upp. I nuläget säljer 3D-center inga 3D-skrivare till privat bruk, eftersom 
deras primära målgrupp är industrier. 
 
Anledningen att 3D-centers kunder väljer att investera i 3D-skrivare är främst på grund av 
tidsmässiga aspekter. Alla vill få ner ledtiden från designidé till färdig produkt och tack vare 
additiv tillverkning kan ledtiden gå från månader till timmar. 3D-center ser stor potential för 
användandet av additiv tillverkning inom flera olika områden i framtiden. Speciellt stor 
potential finns inom medicin eftersom alla kroppar är olika och reservdelar måste vara 
individanpassade, vilket både är enklare och billigare att åstadkomma med additiv 
tillverkning. Företaget är baserat i Västervik och Falun och planerar att öppna även i Borås, 
Göteborg och Malmö.  
 
Arcam:  
Arcam tillverkar och säljer 3D-skrivare för metall, samt service och metallpulver. De har en 
egen metod för additiv tillverkning och är de enda i världen som använder elektronstråle. 
Arcam grundades 1997 och lanserade sin första 3D-skrivare 2002. De omsätter ca 200 
 
5 
miljoner kr och växer med 40 % om året. Arcam är väldigt exportinriktad och av de drygt 130 
systemen som de har sålt finns bara ett i Sverige. Arcams kunder finns inom tre områden; 
medicin, flygindustrin samt universitet och forskning. Den största anledningen att Arcams 
kunder väljer att investera i 3D-skrivare är för att utveckla och förbättra en produkt eller för 
att producera och tillverka en produkt som inte går att tillverka med traditionell tillverkning. 
Förtaget är baserade i Mölndal.  
 
Sandvik:  
Sandvik är en verkstadskoncern som har funnits sedan 1862, sedan dess har de utvecklats till 
en global koncern med ca 47 000 anställda i 130 längder, och har en omsättning på 87 
miljarder kr. Sandvik konstruerar och tillverkar verktyg för skärande bearbetning, och på så 
sätt är additiv tillverkning som tillverkningsmetod egentligen en konkurrent till vad de håller 
på med. På Sandvik Coromant, som har kontor i Kista i Stockholm gör de kundanpassade 
verktyg som ska uppfylla kundens specifika behov. I den processen används 3D-skrivare för 
att ta fram prototyper som sedan kan visas och testas hos kunden för att se att de passar och 
fyller behoven samt att beställare och konstruktör tänker likadant. Tid är väldigt viktigt och 
det tar oftast max tre dagar från beställning till dess att produkten kan levereras och testas som 
prototyp hos kund. 
 
Sandvik Coromant var de första inom Sandvikkoncernen att köpa en 3D-skrivare då de köpte 
sin 3D-skrivare fem år sedan. Priset var 200 000 kr och pengarna sparades in redan under 
första uppdraget då de gjorde flera olika prototyper som testades. Om de hade producerats i 
metall och felen upptäckts först vid test hos kund hade de förlorat mer än vad 3D-skrivaren 
kostade. I vissa fall kan kunderna klara sig med endast en CAD-ritning och visualisera från 
den, men i många fall är det en stor fördel att kunna titta på en fysisk prototyp och inte bara 
en digital ritning. Nu finns det totalt fem 3D-skrivare inom Sandvik, en i Kista, två i 
Sandviken och två i Gimo.  
 
Scania:  
Scania är ett svenskt industriföretag som konstruerar, tillverkar och monterar lastbilar och 
bussar. Det stora fokuset ligger på konstruktion och montering då den största delen av 
tillverkningen sker hos deras leverantörer. Scanias ursprung kommer från 1891 och nu har de 
ca 35 000 anställda i 100 länder. Omsättningen är 87 miljarder kr.  
 
Inom produktionen används additiv tillverkning under utvecklingsfasen. Scanias produktion 
är världsledande och det finns inte utrymme för stopp i produktionslinan. Om det är problem 
med en produkt som inte är bra kan hela linan stanna av, därför är DFM ett väldigt viktigt 
begrepp hos Scania, och det finns ett nära samarbete mellan konstruktörer och montörer. För 
att kunna ha en effektiv produktion som fungerar är det viktigt att kunna testa koncepten 
innan de går till produktion och då är prototyper väldigt viktiga. Med hjälp av CAD går det att 
få en viss förståelse, men inte samma känsla som med en prototyp. Med dessa blir det även 
möjligt att se om delen verkligen passar och går att montera, till exempel att man kommer åt 
och kan skruva.  
 
Utvecklingen hos Scania sker i fyra steg: 1) Konceptet skissas upp i CAD och simuleringar 
görs på hållfasthet, flöde och provmontering med mera. 2) En prototyp av plast skrivs ut i en 
3D-skrivare för att testas och provmonteras. Ledtiden är en vecka. 3) En prototyp i riktigt 
material beställs, vanligast är stål. Det kan ta upp till ett halvår, för en gjuten komponent. 
Tack vare att snabbare modeller i plast kan skrivas ut innan den mer riktiga prototypen 
beställs går det att loopa designfasen och få med fler loopar och förbättringar än om man bara 
 
6 
skulle göra prototyper i till exempel stål. 4) En modell byggs för att visualisera resultat. 
Provbilar görs och testas.  Dessa kan innehålla additivt tillverkade delar och då kan de rulla 
några mil på Scanias testbana. 
 
Scania använder även additiv tillverkning för att skriva ut verktyg och gjutkärnor, och det är 
ett område där tekniken borde utnyttjas mer redan idag. Scania har använt 3D-skrivare för 
prototypframtagning sedan 1997 då tekniken FDM användes. Sedan 2004 använder de sig 
främst av SLS.  
 
Intervjun 
Inför intervjuerna skrevs frågor som skickades till företagen tillsammans med en beskrivning 
av syftet för att de skulle få en chans att förbereda sig.  
 
Intervjuerna med Ulf Qviberg, VD på 3D-center och Anders Thelander, Area Sales Manager 
på Arcam hölls per telefon eftersom de inte befinner sig i Stockholm. Intervjuerna med 
Thomas Hellberg, ACES Design Manager och Henrik Olsson, Design Manager med 
erfarenhet av 3D-skrivare sedan 15 år tillbaka på Sandvik Coromant samt Erik Jaensson, 
Design Engineer på Scania skedde personligen på respektive företag. På Sandvik och Scania 
visades dessutom de 3D-skrivare som används för att ge ytterligare förståelse för hur additiv 
tillverkning används i deras produktframtagningsprocesser. 
 
Intervjuerna pågick i 45 minuter till drygt en timme och byggdes upp enligt Funnel-modellen 
som är en intervjuteknik som uppmanar personen som blir intervjuad att sköta större delen av 
konversationen. Från början ställer undersökarna större och mer övergripande frågor, för att 
sedan gå djupare på ämnet med specifika följdfrågor. Intervjuerna utformas efter ett formulär 
med ett antal övergripande intervjufrågor, detta för att säkerställa att uppgiftslämnaren ger 
svar på de frågor som undersökarna behöver. Svaren och resultaten från intervjuerna lägger 
tillsammans med teoriavsnittet grunden för en diskussion och slutsats. (McCloskey & Perkins, 
2012) 
 
Validitet 
Som tidigare nämnt hade det varit önskvärt att träffa ett industriföretag som använder sig av 
additiv tillverkning i sin tillverkning, och som allra helst hade gått från traditionella till 
additiva tillverkningsmetoder. Tyvärr visade det sig inte vara möjligt inom ramen för det här 
arbetet. För att täcka upp ämnet och behålla trovärdigheten valdes företag med olika 
infallsvinklar på additiv tillverkning. De två försäljningsföretagen som har intervjuats har 
väldigt stora kunskaper inom additiv tillverkning och vet fördelarna med tekniken. De två 
industriföretagen använder enbart additiv tillverkning vid tillverkning av prototyper idag och 
inte vid tillverkning av slutprodukter. De kunde därför ge en mer kritisk åsikt om varför 
additiv tillverkning inte passar industrin, men samtidigt spekulera om vad man tror kan ske i 
framtiden inom industrin.  
3. Vilka faktorer påverkar val av tillverkningsmetod? 
Syftet med arbetet är att identifiera och undersöka vilka faktorer som påverkar huruvida det är 
mest fördelaktigt att använda traditionell tillverkning eller additiv tillverkning som 
tillverkningsmetod för slutprodukter. Faktorerna identifierades genom litteraturstudien och de 
nio faktorerna som presenteras nedan valdes av författarna. Under företagsintervjuerna 
bekräftades att de är relevanta samt att ingen väsentlig faktor saknades i undersökningen.     
 
 
7 
De faktorer som identifierats och kommer att presenteras är: 1) produktionsvolym, 2) 
variation, 3) komplex form, 4) möjlighet till ändrad form efter hand, 5) företaget och dess 
förutsättningar, 6) material, 7) toleranser och noggrannhet, 8) hållfasthet och 9) 
produktionshastighet.  
 
Faktorerna är inte rangordnade på något vis, utan hur viktiga de är är individuellt utefter varje 
enskilt företags förutsättningar och önskemål. 
 
3.1 Produktionsvolym 
Med produktionsvolym menas hur många exemplar av en viss detalj eller produkt som 
tillverkas per år. Om man tittar på de branscher där additiv tillverkning hittills har använts 
med framgång, är det främst flyg- och medicinbranschen (till exempel hörapparater och 
tandimplantat) även sportutrustning, konst och mode. Det dessa branscher har gemensamt är 
låga produktionsvolymer. Vid låga produktionsvolymer är det alltså i många fall gynnsamt att 
använda additiv tillverkning som produktionsmetod. (Petrick & Simpson, 2013)  
 
För vilken produktionsvolym det kan bli lönsamt att använda en additiv tillverkningsmetod 
beror helt av vilken typ av produkt, metod och material som skall tillverkas respektive 
användas. Atzeni & Salmi (2012) har gjort en break-even analys för en del av ett 
flygplanslandningsställ som tillverkas med högtryckspressgjutning respektive SLS, vilket 
illustreras i figur 1. Deras slutsats var att kostnaden var lägre för SLS-metoden i en upplaga 
upp till och med 42 exemplar. I figur 2 visas en liknande analys som Atzeni et al. (2010) har 
gjort för en lysrörshållare i plast. Metoderna som jämfördes var traditionell formsprutning och 
SLS. Analysen visade att break-even volymen var 87 000 exemplar per år. Slutsatsen för båda 
dessa 
analyser, 
efter 
respektive 
produktgrupps 
förutsättningar 
var 
att 
additiva 
tillverkningsmetoder lämpar sig för små- till medelstora serier. 
 
 
Figur 1. Atzeni & Salmis (2012) break-even analys.  
 
 
 
8 
 
Figur 2. Atzeni et al.:s (2010) break-even analys. De två vågräta linjerna representerar två 
olika typer av SLS-maskiner. 
 
I och med att den generella trenden i 2000-talssamhället går emot individualisering av 
produkter (Jovane, Koren & Boër, 2003) är det viktigt för tillverkarna att kunna producera 
sina produkter med variationer inom samma produktlinje. Petrick & Simpson (2013) menar 
att additiva tillverkningsmetoder har bra förutsättningar för att kunna konkurrera med 
traditionella “economies-of-scale” metoder inom denna nya genre: “economies-of-one” som 
massindividualisering av produkter innebär. 
 
Verifikation hos företag:  
Arcam: Deras uppfattning är att från låga upp till mellanstora volymer är det bra att använda 
additiv tillverkning, men en sådan produkt som till exempel ett kullager kommer aldrig att 
tillverkas med additiv tillverkning då det är och kommer vara mer lönsamt att massproducera 
med traditionella tillverkningsmetoder en lång tid fram över. 
 
3D-center: Det finns en magisk gräns vid 10 000 enheter/år. Vid tillverkning av fler än så är 
det onödigt med additiv tillverkning, då det inte skulle vara ekonomiskt gångbart. Ett 
undantag är dock om man har en komplex geometri som inte går att tillverka på annat sätt. 
Under 10 000 enheter/år finns det chans att företag vill producera med additiv tillverkning, ju 
mindre produktionsvolym desto lättare att ekonomiskt motivera valet. Vid så låga volymer 
som 100 enheter/år är det nästan alltid lämpligast med additiva tillverkningsmetoder, med 
förutsättning att lämpligt material finns tillgängligt.  
 
Sandvik: De ser störst möjligheter för additiv tillverkning vid låga produktionsvolymer. 
Sandvik får ibland order på två till tre verktyg och då skulle det vara relevant för dem att 
använda 3D-printing i sin produktion, men de gör det inte idag. 
 
Scania: Ca 10 % av Scanias ordrar är specialordrar på bilar som inte helt och hållet kan 
byggas upp av deras standardartiklar. Artiklarna tillverkas därför i volymsspannet 5 - 80 000 
enheter/år. Om Scania skulle börja använda additiva tillverkningsmetoder direkt i 
produktionen så skulle det i så fall vara för de lägre volymerna till specialordnarna. 
 
 
9 
3.2 Variation 
Den senaste tiden har antalet valbara varianter av en och samma produkt ökat dramatiskt 
enligt ElMaraghy et al. (2013). Till exempel kan en BMW 7 köpas i hela 1017 olika varianter. 
Att göra en produkt i olika varianter, det vill säga att individuellt anpassa produkter innebär 
att de tillverkas efter speciella mått eller efter kundernas personliga specifikationer och 
önskemål. För att uppnå vissa ekonomiska mått får bara några få produktkomponenter 
anpassas. Ju mer produkter individualiseras desto lägre blir produktionsvolymen. Därför finns 
det ett behov att utveckla nya tillverkningsprocesser som ger små fasta kostnader och korta 
ställtider, som till exempel additiv tillverkning.  
 
Ett stort område där variation och individuell anpassning är oerhört viktigt är den medicinska 
sektorn, där till exempel tandimplantat och proteser med fördel tillverkas med hjälp av additiv 
tillverkning. Enligt Bogue (2013) ökar användningen av additiv tillverkning i den medicinska 
sektorn, främst på grund av att det ger ett snabbt och kostnadseffektivt sätt att tillverka 
medicinska implantat med anpassad design. Enligt ElMaraghy et al. (2013) är denna grad av 
individualisering möjlig tack vare framstegen inom additiva tillverkningstekniker. Dessa 
bygger användbara slutprodukter i lager av maskiner som arbetar direkt utifrån CAD-
modeller. Förutom den medicinska sektorn, är skobranschen en växande marknad för 
individuell anpassning.  
 
Mellor et al. (2013) ger några produktegenskaper som påverkar vilken typ av produkter som 
är lämpliga att producera med hjälp av additiv tillverkning. En av dessa egenskaper är 
produkter med en hög grad av individuell kundanpassning. Det faktum att det är möjligt att 
skapa individanpassade produkter är en fördel med additiv tillverkning.  
 
 
Atzeni & Salmi (2012) drar det ett steg längre och menar att det faktum att additiv 
tillverkning möjliggör anpassning av varje produkt, tack vare att verktygskostnader inte 
behövs läggas till, är en av de mest tankeväckande konsekvenserna av additiv tillverknings 
inverkan på designprocessen.  
 
Verifikation hos företag:  
Arcam: Flexibilitet med additiv tillverkning är enkelt, men inte alltid så enkelt som man tror. 
Det är inte bara att stoppa in en ritning och trycka på print, utan vid konstruktion och 
förberedning av utskrift finns många saker att tänka på, bland annat placering och behov av 
stödmaterial. Additiv tillverkning är därigenom ganska erfarenhetsbaserat. 
 
3D-center: Ju mer individanpassad en produkt är desto bättre passar det att tillverka med 
additiv tillverkning. Det finns till exempel stora satsningar inom skobranschen för att göra 
individanpassade skor. Ett område där additiv tillverkning är en vanlig metod är inom 
medicin, till exempel implantat, hörapparater, tänder och höftkulor (idag är ca 3 % av alla 
höftkulor additivt tillverkade). Det är individanpassade produkter som kräver flexibilitet vid 
tillverkningen. 
 
Sandvik: De använder additiv tillverkning för tillverkning av prototyper och där är flexibilitet 
av stor betydelse. 
 
Scania: Det finns några olika metoder att tillverka kundanpassade variationer av produkter på 
ett ekonomiskt gångbart sätt. Ett sätt, förutom additiv tillverkning, som gör att man kan 
använda massproduktion för att få ner enhetspriserna trots en hög grad av variation är att 
system uppbyggt i moduler. Man kan då tillverka komponenterna i större volymer och sedan 
 
10 
kombinera modulerna på olika sätt för att anpassa slutprodukten till kundens önskemål. 
Denna metod har man valt att använda på Scania. Man försöker i så stor utsträckning som 
möjligt använda de modulariserade komponenterna, men i vissa specialfall där inga tidigare 
komponenter funnits att tillgå har de använt additivt tillverkade komponenter.  
 
3.3 Komplex form 
Vid val av tillverkningsmetod är komplexiteten och geometrin hos produkten en faktor som 
påverkar vilken metod man vill använda sig av.  
 
Ett begrepp inom tillverkning av produkter är DFM. Atzeni & Salmi (2012) beskriver DFM 
som en metod där målet är att göra produktions- och monteringsfaserna lättare, spara tid och 
därmed minska tillverkningskostnaderna. För att uppnå detta är det av stor vikt att produkter 
utformas så att tillverkningen och bearbetningen underlättas. Hur det görs är beroende av 
vilken tillverkningsmetod som används. DFM är som begrepp en ganska enkel metod, men 
kan vara utmanande och tidskrävande att genomföra och kräver stor kunskap inom 
tillverkning, inklusive materialbeteende och monteringsprocesser.  
 
Inom additiv tillverkning förklaras ett annat begrepp “Design for Additive Manufacturing”, 
vilket innebär design för additiv tillverkning och förkortas till DFAM. DFAM skiljer sig från 
traditionella tillverkningsmetoder, och målen med DFAM förklaras av Gibson et al. som att 
produktens prestanda ska maximeras genom en syntes av former, storlekar, hierarkiska 
strukturer och materialsammansättningar, med förbehåll för additiv tillverkningsteknik. För 
att uppnå detta bör designern tänka på att additiv tillverkning gör det möjligt att utforma 
detaljer med obegränsad komplexitet. Detta i sin tur gör det möjligt med vridna former, dolda 
hål och skruvar, underskärningar, varierande väggtjocklek och ger väldigt hög styrka i 
förhållande till vikten. Additiv tillverkning gör det även möjligt att kombinera flera delar i en 
integrerad enhet och att skapa sammansatta produkter. Därmed kan antalet delar minimeras, 
tid sparas och monteringen förenklas. Även Bouge (2013) ser additiv tillverkning som särskilt 
väl lämpat för tillverkning av komponenter med komplexa geometrier såsom interna passager, 
underskärningar och andra funktioner som är svåra eller omöjliga att tillverka med 
traditionella tekniker.  
 
Atzeni & Salmi (2012) jämför möjligheterna med additiv tillverkning kontra möjligheterna 
med 
tillverkningsmetoden 
gjutning. 
När 
produkter 
tillverkas 
med 
traditionella 
tillverkningsmetoder måste produkten hålla sig till de begräsningar som ges av just den 
metoden, och därmed begränsas designfriheten. Med additiv tillverkning minskas 
begränsningarna som orsakas av verktyg och komplexa geometrier kan antas vid 
konstruktionsfasen eftersom formbegränsningarna inte längre existerar. Vid till exempel 
högpressgjutning krävs bland annat utkast av vinklar, delningslinje, väggtjocklek och hörn 
med mera, vilket inte behövs när additiv tillverknings väljs som tillverkningsmetod. Det 
faktum att produkter som är gjorda med additiv tillverkning inte behöver en delningslinje gör 
även att det estetiska utseendet förbättras.  
 
Det finns dock exempel då additiv tillverkning inte är lika fördelaktigt. Till exempel går det 
självklart att tillverka även enklare former, såsom cylindrar eller kuber med additiv 
tillverkning. Men enligt Hiemenz (2008) är kostnads- och tidsfördelarna betydligt större med 
additiv tillverkning när delarna har komplexa former, än när delarna har enkla former.  
 
 
 
11 
Även om additiv tillverkning har många fördelar jämfört med traditionell tillverkning när det 
kommer till komplexitet, finns det några begränsningar som måste tas i beaktning. Atzeni & 
Salmi (2012) har identifierat några av dessa. Till exempel är stöd och borttagning begränsat 
inom vissa tekniker, såsom SLS av metaller. Dessutom är noggrannhet, toleranser, ytfinish 
och minsta väggtjocklek beroende av vilken teknik som används, och detaljens storlek i 
relation till byggvolymen i aktuell maskin.    
 
Verifikation hos företag:  
Arcam: Det går att göra mer komplexa former med additiv tillverkning. Ett exempel är den 
nätverksstruktur i metall som görs på höftledsimplantat för att vävnaderna ska kunna växa in 
lättare i materialet. Dessa går inte att tillverka med traditionell tillverkning, men är nu möjligt 
att tillverka tack vare additiv tillverkning.  
 
3D-center: Komplexa former är ofta svårare att tillverka än enkla former, och därmed också 
dyrare. Ju dyrare en alternativ tillverkningsmetod, vanligen en traditionell tillverkningsmetod, 
är, desto enklare är det att motivera additiv tillverkning. Men här bör även produktens storlek 
tas med i beräkningen, ju större storlek en produkt har desto svårare är det att motivera additiv 
tillverkning, på grund av materialkostnader.  
 
Sandvik: Idag används traditionella tillverkningsmetoder, så som svarvning och fräsning hos 
Sandvik, vilket ger en begränsning då det inte är möjligt att göra alla önskvärda former. I och 
med detta är DFM en stor del av arbetet. Additiv tillverkning skulle öppna många nya 
möjligheter och ge större konstruktionsfrihet, vilket i sin tur skulle göra det möjligt att 
tillverka mer funktionella verktyg.  
 
Scania: DFM är ett centralt begrepp som man på Scania arbetar mycket med och därför har 
möjligheten för vilka nya typer av former som additiv tillverknings skulle kunna innebära inte 
riktigt undersökts. Många inom svensk industri är ganska konservativa och låsta vid hur 
reglerna för konstruktion ser ut idag, men Scania är ändå positiva till att additiv tillverkning 
skulle kunna ge större konstruktionsfrihet om det användes i produktionen.  
 
3.4 Möjlighet till ändrad form efter hand 
Vid framtagning och tillverkning av produkter och detaljer kan oväntade förändringar dyka 
upp under processen. Med traditionell tillverkning kan konstruktionsändringar både bli dyra 
och tidskrävande, och det är därför viktigt att minimera förändringar för att behålla 
effektivitet och maximera vinsten. Med additiv tillverkning däremot finns möjligheten att 
omforma efter behov tack vare att det enda som behöver göras för att tillverka en reviderad 
design är att ändra CAD-data, exportera en ny STL-fil och köra 3D-skrivaren. Vad gäller 
kostnad och tid så blir det ingen extra kostnad för ombearbetning eller verktygsbyte, och inga 
avbrott i produktionsscheman. Hiemenz (2008) 
 
Även Mellor et al. (2013) anger “möjligheten att snabbt ändra designen” som en fördel med 
additiv tillverkning.   
 
  
 
 
 
 
Verifikation hos företag:  
Arcam: Med additiv tillverkning går det att förändra produkten mycket snabbare och därmed 
få kortare ledtider. Ett problem kan dock fortfarande vara verifiering och godkännande. Om 
till exempel medicinska implantat har ändrats måste även förändringen godkännas, vilket kan 
ta år.  
 
12 
 
3D-center: Tack vare additiv tillverkning går produktutvecklingsprocessen att göra mer 
löpande i och med att förändringar i princip bara behövs göras i CAD-modellen. Detta gör att 
företag kan lansera en produkt snabbare, eftersom det inte är lika viktigt att allt är helt perfekt 
vid start. Man är inte låst på samma sätt som vid formsprutning då man kanske köpt in ett dyrt 
verktyg som man inte kan ändra form på. 
 
Sandvik: Med additiv tillverkning är det lätt att ändra i designen efter hand och ha flera 
versioner tillgängliga. Vid traditionell tillverkning måste man anpassa sig till de, ofta väldigt 
dyra, verktyg man har köpt in. 
 
Scania: Scania arbetar framtungt i sin produktframtagningsprocess och jobbar utefter att 
undvika sena ändringar. Om den filosofin alltid lyckas finns inget behov av att kunna ändra 
formen efter hand. Men det kan hända sådant som inte går att förutspå. Om man har låst sig 
till en tillverkningsprocess kan det bli väldigt kostsamt eftersom nya prover kan behöva göras 
och leverantörer måste göra nya verktyg. I dessa fall skulle additiv tillverkning varit en 
lösning som sparar både tid och pengar. 
 
3.5 Företaget och dess förutsättningar 
Detta kapitel handlar om faktorer som är kopplade till det företag som överväger additiv 
tillverkning i sin produktion. Det finns flera olika aspekter som rör företaget och som kan 
påverka huruvida det kan vara mer resurseffektivt för dem att använda additiv tillverkning.  
 
Ekonomiska förutsättningar/kapacitet 
Additiv tillverkning kommer enligt Berman (2012) att förenkla hanteringen av rörelsekapital 
på grund av att det i stor utsträckning används för masskundanpassning, där varorna ofta är 
förskottsbetalade. 
 
Ur Lean production- synpunkt kan additiv tillverkning förbättra effektiviteten genom att 
underlätta för JIT, “just-in-time”-produktion och eliminering av spill (både material och 
tidsmässigt spill) (Huang et al., 2013).  
 
Etablerat vs. nyetablerat 
Additiv tillverkning underlättar för nyetablerade företag genom att tekniken gått ner mycket i 
pris sedan den introducerades. Att laborera med additiv tillverkning idag kräver oftast varken 
en stor investering eller mycket tid, därför ger den här tekniken nya möjligheter att 
experimentera med sina produktidéer. I och med att detta inte kräver en stor investering kan 
man lyckas med detta även om produkten man tar fram bara kommer säljas i små volymer. 
(Mellis & Buechley, 2012; Bogue, 2013). Om man jämför med de investeringar som krävs för 
att upprätta en ny produktionslinje, vilket tar mycket tid och planering i anspråk, så är additiv 
tillverkning ett billigare och ekonomiskt sett mindre riskabelt alternativ (Bogue, 2013). 
 
Företagsstrategi och kultur 
För ett företag som överväger additiv tillverkning är det viktigt att väga in de strategiska 
aspekterna inom både affärsplanen, tillverkningsplanen och forskning- och utvecklingsplanen. 
Alla dessa måste vara medvetna om vilket värde denna additiva tillverkningsprocess kan 
skapa för företaget och stödja implementeringsarbetet. Även medarbetarna måste se värdet i 
tillverkningsprocessen (Mellor et al. 2014). 
 
 
 
13 
Logistik och lagerhållning 
Användning av additiv tillverkning innebär att det inte längre blir nödvändigt att samla 
produktionen av en viss komponent på ett och samma ställe för att på så vis kunna få ner 
kostnaderna genom massproduktion. Man kan istället tillverka komponenterna direkt på 
respektive kontor där de behövs. (Petrick & Simpson, 2013) En annan anledning till detta är 
att den största kostnaden vid additiv tillverkning inte är arbetskraft, utan maskinerna i sig och 
råmaterialet. Därför kan det bli mer ekonomiskt att hålla produktionen så nära slutkunderna 
som möjligt. (Huang et al., 2013) Detta påverkar i sin tur logistik och lagerhållning. 
Komponenter behöver inte längre skeppas i stora containrar från den massproducerande 
fabriken. Det är troligt att additiva tillverkningsmetoder kommer påverka lagerstyrning i stor 
utsträckning (Petrick & Simpson, 2013). 
 
Verifikation hos företag:  
Arcam: De vanligaste branscherna där additiv tillverkning används är medicinska implantat 
och flygindustrin. När det kommer till medicinsk teknik är ett allmänt hinder att tar det tid att 
få godkännande för produktion av implantat. Till exempel får Kina godkännande i år. I 
flygindustrin kan företag vinna mycket på att reducera vikten, vilket är anledningen att de är 
intresserade av att använda titan. Titan ger en viktreducering, men är väldigt dyrt. I 
bilindustrin däremot finns det inte lika mycket att vinna på att reducera vikten och därför 
finns inte lika stora anledningar att använda additiv tillverkning.  
 
3D-center: Additiv tillverkning är fortfarande en väldigt dyr teknik och en bra SLS-maskin 
från 3D-center kan kosta ungefär 4 miljoner kr. Detta sätter självklart käppar i hjulet för 
nyetablerade företag som sällan har tillräckligt stort kapital för en så pass stor investering. 
Däremot går det till viss del att anlita byråer för tjänster inom additiv tillverkning, vilket gör 
att nyetablerade företag enklare kan få igång sin produktion. Även större företag som inte vill 
ha en del, eller hela produktionen själv kan dra nytta av dessa byråer. I framtiden kommer det 
troligtvis att bli vanligare med tjänsteföretag och servicebyråer inom additiv tillverkning, 
vilket som tidigare nämnt kan hjälpa både nyetablerade och mer etablerade företag. Däremot, 
för företag som tillverkar känsligare produkter, som till exempel SAAB eller Kockums är det 
viktigare att ha en egen maskin. 
 
Sandvik: Det är fortfarande svårt att säga något specifikt om olika typer av företags 
möjligheter när det kommer till additiv tillverkning, men i nuläget verkar det mest troligt att 
företag kan komma att börja sälja tjänster med additiv tillverkning. I och med att detta är en 
relativt ny teknik inom produktion lär det krävas att man antingen är väldigt skicklig på att 
sälja eller gör det parallellt med annan verksamhet för att det ska vara lönsamt. För 
nyetablerade företag kan additiv tillverkning vara ett bra alternativ för att starta upp en 
verksamhet. Det är fortfarande dyrt att investera i en 3D-skrivare, men inte lika dyrt som att 
investera i en hel maskinpark med till exempel svarvar och fräsar.  
 
Scania: Vid storskalig industriell produktion är det fortfarande mest lönsamt att använda sig 
av traditionella tillverkningsmetoder. På Scania har man använt additiv tillverkning för att ta 
fram prototyper sedan 1997, så det finns en del erfarenhet inom området. Trots detta har 
tekniken inte använts vid tillverkning av komponenter till fordon ännu, utom i några enstaka 
fall då kåpor till s-ordrar, vilket är ordrar med låg volym och hög grad av individuell 
anpassning, har tillverkats med hjälp av additiv tillverkning. Detta just på grund av att det, 
som tidigare nämnt, fortfarande inte är tillräckligt lönsamt att använda additiv tillverkning vid 
storskalig industriell produktion.   
 
14 
3.6 Material 
De nya additiva tillverkningsmetoderna ställer nya krav på materialen. Det är själva 
tillverkningsfasen som begränsar vilka material som är möjliga att använda. Olika metoder är 
kompatibla med olika typer av material.  
 
De material som idag kan användas för additiva tillverkningsmetoder är dels de material som 
används i “enklare” produkter, så som polymerer, olika gummimaterial, keramer, glas, 
betong, syntetiska stenmaterial, vax, trä, läder och till och med mat i vissa fall. (Bogue, 2013; 
Mota 2011) Den additiva tillverkningen har även öppnat dörrarna för att i större utsträckning 
kunna tillverka produkter med högteknologiska material samt att det även utvecklas många 
helt nya material för denna metod. Några av dessa högteknologiska material är metaller och 
superlegeringar, till exempel aluminium, legeringar med nickel- och koboltkrom, rostfritt stål, 
titan och mer avancerade polymerer och keramer (Berman, 2012). 
 
En begränsning som Freedman (2012) beskriver är att alla material inte kan användas för 
additiv tillverkning. I de flesta fall där man skriver ut i metall så är det någon form av sintring 
inblandad. Användning av lasersintring ställer krav på materialet att det: 1) ska kunna malas 
till ett pulver, 2) pulvret måste smälta på rätt sätt när det träffas av laserstrålen och 3) det 
måste stelna snabbt efter detta. Freedman (2012) berättar vidare att ytterligare en begränsning 
är att de material som tekniskt uppfyller dessa krav ofta är betydligt dyrare än material som 
används vid mer traditionella tillverkningsprocesser. Detta beror till viss del på en i dagsläget 
låg efterfrågan och små specialleverantörer. 
 
Ett annat materialrelaterat område där det finns utrymme för utveckling av de additiva 
tillverkningsmetoderna är möjligheten att skriva ut produkter med flera olika material på 
samma gång. Mota (2011) menar att om tekniken skall bli gångbar för tillverkning av 
produkter riktade direkt mot konsumenter är möjligheten att skriva ut produkter med en 
kombination av flera material en nödvändighet. 
 
Additiv tillverkning har å andra sidan öppnat helt nya materialmöjligheter inom framförallt 
två branscher, nämligen flygmotorer och medicinska implantat. GE ser stora möjligheter i 
additiv tillverkning. Det gör det möjligt för dem att tillverka komponenter till flygmotorer 
med lägre vikt och bättre hållfasthet och värmeresistens, genom att de med additiv 
tillverkning kan använda nya typer av legeringar. Några av dessa är kombinationer av titan, 
aluminium och nickel-krom legeringar. Dessa är inte möjliga att använda vid gjutning. 
LaMonica (2013) Enligt Freedman (2012) undersöker GE även hur de kan använda olika 
typer av keramer till sina flygkomponenter. 
 
De höga priserna för de material som används för additiv tillverkning väntas enligt både 
Freedman (2012) och Berman (2012) att sjunka i framtiden, då användandet och efterfrågan 
ökar och det kan bli större konkurrens från flera leverantörer. Berman (2012) belyser att trots 
att möjligheterna att hitta nya material i framtiden är stora, så är utbudet av tillgängliga 
material idag ganska begränsat jämfört med traditionella massproduktionsmetoder. Utöver 
materialet i sig är utbudet även begränsat vad det gäller färger och yt-finish. 
 
Verifikation hos företag 
3D Center: Materialkostnaden för en komponent tillverkad med additiv tillverkning är 
ungefär 50 % av den totala produktionskostnaden. Det sker en stor utveckling inom additiv 
tillverkning och det kommer hela tiden nya material. Men ett litet problem med de nya 
material som används i additiva tillverkningsmetoder är att många företag är traditionella av 
 
15 
sig, och om konstruktören har rekommenderat ett material så vill de använda just det. För 
additiv tillverkning tas det fram nya material som har andra namn men samma eller ofta bättre 
egenskaper.   
 
ABS är det som finns att tillgå både vid additiv och traditionell tillverkning, annars är det 
många nya material. När man introducerar nya material på marknaden så är det viktigt att 
dessa blir certifierade och godkända att använda för produkter inom respektive område. 
Växling från ett material till ett nytt kan ibland vara svår.  
 
Vid additiv tillverkning med metall så är det ett metallpulver som sintras ihop. Då är det 
viktigt med ett intyg att det gjorts korrekt, vilket man kan få utan problem.  
 
Arcam: Vid additiv tillverkning med Arcams metoder blir det bara 3-5% skräp. Detta gör att 
det vid tillverkning med dyra material blir bättre lönsamhet i jämförelse med traditionella 
tillverkningsmetoder då man får betydligt mycket mer skräp. Därför har Arcam valt bort till 
exempel Aluminium och Stål och skriver mest ut i Titan, vilket är betydligt dyrare. Dyr 
teknologi kräver dyrt material för lönsamhet.  
 
Sandvik: När additiv tillverkning används som tillverkningsmetod kan man behöva använda 
nya material. Dessa kan ha samma egenskaper som ett tidigare använt material, men det finns 
en rädsla att använda nya material och i Sverige kan det generellt gå lite långsamt att 
introducera nya material.   
 
Scania: Hos Scania används 3D-skrivare för att tillverka prototyper i ett plastmaterial. De har 
inte riktigt funderat över att skriva ut i metall. Därutöver har de ingen insikt i vilka 
materialmässiga möjligheter och begränsningar som additiv tillverkning har. 
 
3.7 Toleranser och noggrannhet 
Mycket av den data som finns tillgänglig idag kommer ofta från tillverkaren av det additiva 
tillverkningssystemet, och är därmed potentiellt subjektiv (Brajlih et al., 2010). De har tagit 
fram en metod för att mäta noggrannheten för 3D-utskrifter. I stora drag går den ut på att mäta 
avvikelsen mellan utskrift och CAD-modell, i x, y och z-led. Deras undersökning visade dels 
att avvikelsen blir, procentuellt ungefär lika stor oberoende av volymen samt att utskrifternas 
avvikelse blir olika i olika riktningar, på grund av utskriftsriktningen. 
 
Det finns många studier som undersökt vilka toleranser specifika additiva tillverkningssystem 
har för specifika komponenter, bland annat Salmi et al. (2013) som bestämt noggrannheten 
vid tillverkning av medicinska modeller (kranier) med SLS, additiv tillverkning och PolyJet. 
Kotlinski et al. (2009) undersökte måttavvikelserna för en maskinkomponent tillverkad med 
Lasersintring. Brajlih et al. (2010) använde också sin metod för att undersöka 
måttavvikelserna på en, för undersökningen framtagen komponent tillverkad med PolyJet, 
Lasersintring, Stereolitografi och FDM. I och med att både typ av komponent och 
tillverkningsmetod skiljer sig åt är det svårt att dra någon generell slutsats från deras 
numeriska resultat. Kotlinski et al. (2009) drog slutsatsen att deras resultat överskred de 
tillåtna avvikelserna som var givna i den tekniska datan. Petrick & Simpson (2013) instämmer 
och tillägger att additivt tillverkade metalliska komponenter kan behöva efterföljande 
bearbetning för att uppnå önskade toleranser och ytfinish. 
 
 
 
16 
Cudney & Dietrich (2011) lyfte upp en annan aspekt av noggrannhet för additiva 
tillverkningsmetoder, nämligen att dessa metoder tillåter design och produktion i ett enda 
stycke, jämfört med ett system som med traditionella tillverkningsmetoder gjordes i flera små 
komponenter som sedan sammanställdes. Detta ställer inte lika stora krav på noggrannheten 
för hela systemet som direkt tillverkas additivt.  
 
Ytterligare en bidragande faktor som Petrick & Simpson (2013) tar upp är att utskriftskvalitén 
beror av produktionstiden. Ju långsammare utskriftshastighet desto bättre ytfinish och 
måttkvalitet. 
 
Verifikation hos företag 
3D Center: Toleranserna är ofta fullt tillräckliga på 3D-skrivare. På riktigt bra maskiner kan 
man få otroligt bra toleranser, även vid upprepning. Ofta kan toleranserna till och med bli 
bättre än företagens krav. Toleranserna kan dock bli olika i olika riktningar (x, y, z, - led), 
men det finns bra mättekniker där man kan få en bild med färgskala där avvikelserna syns. 
Detta är ett bra kontrollverktyg. Mättekniken används även inom traditionell tillverkning, men 
är utvecklad för additiv tillverkning.  
 
Arcam: På grund av fysiska lagar blir toleranser olika på olika ytor beroende på hur de är 
placerade (x, y, z-led). Om man till exempel skriver ut en tärning blir toleransen olika på de 
olika sidorna.  
 
Sandvik: Toleranser är väldigt viktigt och med nuvarande teknik blir toleranserna bättre med 
traditionell tillverkning än med additiv tillverkning.  
 
Scania: Det går att få ganska bra toleranser vid tillverkning av prototyper. Om rören är riktigt 
tunna kan dock plasten slå sig när den stelnar, vilket gör att rören blir skeva. Vid tillverkning 
av slutprodukt är toleranserna inte tillräckligt bra. Detta gör att efterbearbetning krävs, vilket 
gör att syftet med att kunna tillverka en slutprodukt med hjälp av additiv tillverkning 
försvinner.  
 
3.8 Hållfasthet 
Inom all typ av produktframtagning är det mer eller mindre viktigt att produkten är hållfast 
och att det på något sätt går att få ett intyg på att produkten är hållfast, eller exakt hur hållfast 
den är. Det råder något delade meningar om hur hållfasta produkter man egentligen kan ta 
fram med hjälp av additiv tillverkning, och till viss del beror det på vilken teknik som 
används.  
  
Enligt Freedman (2012) har tillverkarna i nuläget inte tillräckligt med data för att förutsäga 
exakt hur hållfast en detalj kommer att bli, eller hur produktionsdata som materialval, formen 
på delen, temperatur och kylningstid påverkar resultatet. Dessutom är varje lager en risk för 
ett möjligt feltillstånd när lager-på-lager-teknik används och skiktningsprocessen tenderar att 
bygga upp mellanskiktspänningar på oförutsägbara sätt så att vissa delar blir förvrängda. 
Även porositet kan variera, vilket kan leda till utmattning eller sprödhet vilket i sin tur kan 
vara ett stort problem i flygmotorer eller vingstöttor. Enligt Freedman (2012) säger Boeings 
Vander Wel “Vi vet hur man gör metallerna starka nog, men vi oroar oss för 
oförutsägbarheten. Kan vi upprepa ett resultat och få 100 delar som är exakt lika? Det vet vi 
inte ännu”. Freedman (2012) anger också att GE:s Prabhjot Singh säger “Det kan vara 
frustrerande. Additiv tillverkning är som en svart konst. Vi vet fortfarande inte varför en del 
 
17 
kan komma ut på ett sätt i en maskin och på ett lite annat sätt ur en annan maskin, eller till och 
mer ur samma maskin på samma dag.”  
 
Petrick & Simpson (2013) tar upp ett annat problem som många brottas med, vilket är hur 
delar som är gjorda med additiv tillverkning ska certifieras. I nuläget saknar många additiva 
tillverkningssystem övervaknings-, uppföljnings- och feedbackverktyg som behövs för att 
kontrollera processerna i realtid. Det finns en del avancerade tester, både förstörande och 
icke-förstörande för att bedöma styrka, flexibilitet, densitet och andra viktiga 
produktegenskaper. Men som tidigare nämnt finns det en del variation mellan delar som är 
byggda i samma maskin, vilket gör att det är viktigt att hitta nya metoder för kontroll och 
provning. Ett ytterligare problem är validering av komplexa interna geometrier.  
 
 
Verifikation hos företag:  
Arcam: Produkter som tillverkas med hjälp av additiv tillverkning får något bättre hållfasthet 
än gjutna produkter. Tillverkningen görs varmt och i vakuum, vilket gör att det inte blir några 
spänningar. Med titan behövs dessutom inga efterbehandlingar, vilket är en fördel.  
 
3D-center: Hållfastheten blir olika med olika tekniker och huruvida hållfastheten kan anses 
bra eller inte beror på vilket krav man har:  
• 
FDM - lager-på-lager-teknik, vilket gör att det kan bli skört i z-led, det vill säga 
mellan lagren.  
• 
SLS - metallen sintras och hållfastheten är inte ett bekymmer.  
Det finns plast som ger bättre hållfasthet än traditionell tillverkning, och produkter som är 
additivt tillverkade i metall kan helt klart jämföras med de produkter som är tillverkade med 
traditionell tillverkning.  
 
Sandvik: Hållfasthet blir generellt sett mer relevant på stora och långa produkter, eftersom då 
uppstår mer vibrationer och resonans än på mer klumpformade, vilket gör att de lättare går 
sönder. I övrigt vet Sandvik inte så mycket om hållfasthet inom additiv tillverkning eftersom 
de endast tillverkar prototyper.   
 
Scania: Plasten som Scania använder för att skriva ut prototyper har bättre hållfasthet än vad 
man tror, den är ganska seg och tål mycket. Men plast går inte att jämföra med egenskaperna 
hos till exempel gjutjärn, stål och aluminium. Till exempel har plast inte samma termiska 
egenskaper och leder inte värme och ström på samma sätt som stål, vilket man måste vara 
medveten om. När additiv tillverkning görs i lager är det även viktigt att tänka på hur lagren 
är riktade eftersom det är störst risk för brott i z-led.    
 
3.9 Produktionshastighet 
Inom faktorn produktionshastighet kan man kolla från flera olika perspektiv; själva 
produktionstiden då produkten tillverkas, produktframtagningsprocessen från idé till färdig 
produkt och försörjningskedjan. 
 
Enligt Freedman (2012) tar det i nuläget relativt lång tid att skriva ut detaljer i 3D-skrivare 
och det som går att tillverka på några minuter med traditionell tillverkning kan ta en dag eller 
mer att skriva ut med additiv tillverkning. Freedman (2012) nämner även att GE:s Prabhjot 
Singh säger att “Hastigheterna är vedervärdigt långsamma just nu” (Layer by layer). 
Självklart beror det på vad som ska skrivas ut. Mota (2011) ger två exempel; en visselpipa, till 
exempel, kan skrivas ut på så lite som tio minuter, medan ett fäste till en iPhone kan ta en till 
två timmar att skriva ut. I nuläget är den tid det tar att skriva ut produkter med 3D-skrivare 
 
18 
helt enkelt inte jämförbar med traditionell masstillverkning som till exempel formsprutning. 
Petrick & Simpson (2013) nämner att det även finns en kompromiss mellan produktionstid 
och kvalité, ju långsammare hastighet, desto bättre ytfinish.  
 
Enligt Mota (2011) är en fördel med additiv tillverkning att tekniken blir mer och mer 
tillförlitlig och kan skriva ut med mindre och mindre mänsklig inblandning. Det innebär att 
operatörerna kan lämna maskinen utan uppsikt medan den skriver ut (och därmed ägna sin tid 
åt andra sysslor), det tar dock inte bort det faktum att de kommer att behöva vänta en viss tid 
tills föremålet har skrivits ut. 
 
Mellor et al. (2013) ger en ytterligare fördel med att producera med additiv tillverkning, 
nämligen det faktum att det inte krävs några speciella verktyg. Detta ger snabbare 
upprampningstid och mindre kostnader. Bogue (2013) ser ännu fler fördelar; att kunna 
producera en komponent snabbt från en CAD-konstruktion och ett minskat behov av 
specialiserade eller kostsamma tillverkningsutrustningar har inte bara fördelar i form av tid, 
utan även kostnad och bekvämlighet. 
 
När det kommer till produktframtagningsprocessen ser Mellis & Buechley (2012) det som en 
fördel att man kan använda samma teknik för att ta fram prototyper och för produktion 
eftersom det gör steget mellan dem snabbare. Som nämnt under Faktor 4 “Möjlighet till 
ändrad form efter hand”, gör additiv tillverkning det möjligt att snabbare ändra formen på en 
produkt eftersom det i princip räcker med att ändra en CAD-fil, exportera en ny stl-fil och 
skriva ut en ny produkt. Till skillnad från vid traditionell tillverkning, då det kan krävas 
ombearbetning eller verktygsbyte, vilket ger stopp i produktionen och därmed en 
långsammare produktionstid.  
 
 
Slutligen, när det kommer till försörjningskedjan anser Mellor et al. (2013) att additiv 
tillverkning har potential att förenkla och ge kortare ledtider och lägre varulager.  
 
Verifikation hos företag:  
Arcam: I nuläget går det inte att tillverka alltför stora delar eftersom det tar tid. Till exempel 
tar det ca 45 min att tillverka en höftledskopp med additiv tillverkning, om man ser till att 
fylla upp byggkammaren, det vill säga hela den tillgängliga ytan som 3D-skrivaren kan arbeta 
inom kan man få kortare produktionstid i och med att processen blir mer effektiv.  
 
3D-center: Produktionstiden är en viktig aspekt och ett stort utvecklingsområde. Det faktum 
att det fortfarande är förhållandevis långa utskrifttider är en stor begränsning vid användning 
av additiv tillverkning, men det går snabbare och snabbare. Ett exempel är metallskrivaren 
Phoenix som gjorde däckformar till Michelin och gick från 400 timmar till 40 timmar på ett 
par år. Tekniken går framåt och produktionstiden blir kortare.  
 
Sandvik: Vid traditionell tillverkning går produkten genom flera moment, till exempel 
svarvning och fräsning, innan den är färdig. I den processen finns det ofta en flaskhals, där 
något tar extra lång tid och stoppar upp flödet. När additiv tillverkning används som 
tillverkningsmetod slipper man flaskhalsen, vilket gör att man får bättre kontroll över flödet 
och kan planera därefter.  
 
Det faktum att prototyper går att göra snabbare med hjälp av additiv tillverkning gör även att 
produktframtagningsprocessen går snabbare, men det är ett helt nytt tänk som designers måste 
anpassa sig till.  
 
19 
 
Scania: Idag går det väldigt snabbt att producera serietillverkade artiklar, som praktiskt taget 
spottas ut på en tillverkningslinje. Där är det svårt för additiv tillverkning att konkurrera. 
Däremot där tillverkningstiden är väldigt lång, till exempel om det finns mycket bearbetning 
samt många steg och tillverkningstekniker som ska kombineras kan additiv tillverkning 
konkurrera eftersom allt görs i ett, vilket är en fördel. Men med de flesta produkterna går det 
snabbare med traditionell tillverkning idag.  
4. Slutsatser 
Undersökningen av de identifierade faktorerna visar efter litteraturstudie och verifikation hos 
företagen att additiv tillverkning är mest fördelaktig att använda i de fall då: 
 
• 
Produktionsvolymen är liten, upp till och med medelstor. Exakt antal beror på typ av 
komponent, material och vilken additiv tillverkningsmetod som används.  
• 
Man lätt vill kunna tillverka variationer på samma komponent och producera 
individuellt anpassade produkter efter kundens önskemål. 
• 
Man vill göra en produkt med komplexa former, som antingen inte överhuvudtaget 
kan göras med traditionella tillverkningsmetoder, eller som skulle kräva väldigt många 
operationer. 
• 
Man vill ha en mer flexibel produktframtagningsprocess där man vet att det är lätt och 
billigt att göra förändringar och förbättringar av produkten efterhand. 
• 
Då 
man 
är 
ett 
mindre 
eller 
nyetablerat 
företag, 
som 
har 
begränsade 
investeringsmöjligheter och stort behov av flexibilitet och är beroende av att återfå de 
investerade pengarna. Beroende på teknik och krav på kvalitet kan additiv tillverkning 
vara en bra lösning för företaget. En annan önskvärd fördel är att mindre lager behövs 
och man kan tillverka efter order. 
• 
Man är öppen för att använda nya material och inte har extrema krav på 
materialegenskaper. 
• 
Toleranskraven inte är av högsta prioritet. De flesta nya additiva tillverkningstekniker 
ger acceptabel noggrannhet, men det finns inte tillräckligt många tester som bekräftar 
detta. 
• 
Produkten kan tillåtas ha olika hållfasthetsegenskaper i olika ledder. 
• 
Då en längre tillverkningstid kan vara acceptabel tack vare det faktum att 
tillverkningen under den tiden kan ske utan bevakning och alltså inget behov av 
arbetskraft.  
 
I de fall då man inte uppfyller någon av dessa punkter eller de faktorer som man inte uppfyller 
överväger de som uppfylls så är det mer fördelaktigt att använda en traditionell 
tillverkningsmetod. Det är en avvägning som man måste göra inom varje företag. 
 
 
 
 
 
20 
5. Diskussion 
En insikt från detta arbete är att additiva tillverkningsmetoder har en otroligt stor potential att 
förändra industrin i framtiden, men att det troligen dröjer ett bra tag innan det sker en 
omfattande förändring. Vi har främst tittat på svenska industrier och här verkar det som att det 
kommer att ta ett bra tag innan industrierna är mogna för en ny teknik för framtagning av 
slutprodukter i hög produktionsvolym. Generellt har vi fått intrycket att de amerikanska 
författarna är mer positiva till att en stor förändring är nära och det är väldigt många som 
pratar om att det kommer att ske en revolution.  
 
Syftet med arbetet var att identifiera och undersöka vilka faktorer som påverkar huruvida det 
är mest fördelaktigt att använda traditionell tillverkning eller additiv tillverkning som 
tillverkningsmetod för slutprodukter. I och med att detta är en väldigt ny teknik som utvecklas 
mycket just nu har det funnits en del osäkerheter inom vissa av faktorerna. Till exempel finns 
det för lite data om de nya materialen som används vid additiv tillverkning. Detta gör att man 
inte riktigt vet hur bra hållfasthet man egentligen kan få med hjälp av additiv tillverkning eller 
hur man certifierar produkterna. Det finns även en rädsla bland företag att introducera nya 
material och tekniker. Detta gör att även om vissa faktorer visar att additiv tillverkning är att 
föredra som tillverkningsmetod så kommer företag troligen att välja traditionella metoder 
eftersom de inte är mogna för den nya tekniken.  
 
Vid fortsatta undersökningar inom detta område skulle det vara intressant att titta på 
kombinationer av faktorer. Till exempel har vi kommit fram till att additiva 
tillverkningsmetoder är att föredra då produktionsvolymen är låg eller när formen är komplex. 
Men vad är mest fördelaktigt när produktionsvolymen är hög och formen komplex? Det 
skulle även vara intressant att göra intervjuer och diskutera ämnet med industrier som har 
använt traditionella tillverkningsmetoder och har övergått till additiva tillverkningsmetoder 
vid produktion av slutprodukter. För att hitta dessa företag måste man söka sig utomlands, 
vilket vi tyvärr inte hade möjlighet till under detta arbete.   
 
 
 
21 
Referenser 
 
Atzeni, E., Iuliano, L., Minetola, P. and Salmi, A. (2010) ’Redesign and cost estimation of 
rapid manufactured plastic parts’, Rapid Prototyping Journal, 16/5, pp.308-317. 
Atzeni, E. and Salmi, A. (2012) ’Economics of additive manufacturing for end-usable metal 
parts’, Int J Adv Manuf Technol, Vol. 62, pp.1147-1155. 
Brajlih T., Valentan B., Balic J. and Drstvensek I. (2011) ‘Speed and accuracy evaluation of 
additive manufacturing machines’, Rapid Prototyping Journal 17/1, pp.64-75. 
Berman, B. (2012) ’3-D printing: The new industrial revolution’, Business Horizons, Vol. 55, 
pp.155-162. 
Bogue, R. (2013) ’3D printing: the dawn of a new era in manufacturing?’, Assembly 
Automation, Vol. 33, No. 4, pp.307-311. 
Dietrich, D.M. and Cudney, E. (2011) ‘Impact of integrative design on additive 
manufacturing quality’, Int. J. Rapid Manufacturing, Vol. 2, No. 3, pp.121–131. 
ElMaraghy, H., Schuh, G., ElMaraghy, W., Pillerc, F., Schönsleben, P., Tseng, M., Bernard, 
A. (2013) ’Product Variety Management’, CIRP Annals - Manufacturing Technology, Vol. 
62, No 2, pp.629–652. 
Ford. (2013) ’Ford’s 3D-printed auto parts save millions, boost quality’, Ford. 
https://media.ford.com/content/fordmedia/fna/us/en/news/2013/12/12/ford_s-3d-printed-auto-
parts-save-millions--boost-quality.html (Hämtad 2014-05-06) 
Freedman, D. H. (2012) ’Layer by Layer - With 3-D printing, manufacturers can make 
existing products more efficiently—and create ones that weren’t possible before.’, MIT 
Technology Review, January/February 2012, pp.50-53. 
Hiemenz, J. (2008) ’When to go Direct Digital Manufacturing –DDM has its own set of 
rules’, Machine Design, 25 september 2008, pp.24-25. 
Gibson I., Rosen D.W. and Stucker B. (2010) ‘Design for Additive Manufacturing. In: 
Additive Manufacturing Technologies.’, Springer US, pp.283-316. 
Huang S.H., Liu P., Mokasdar A. and Hou L. (2013) ‘Additive manufacturing and its societal 
impact: a literature review’, The International Journal of Advanced Manufacturing 
Technology, Vol. 67, No. 5, pp.1191-1203.   
Jovanel F., Koren Y. and Boer C.R. (2003) ‘Present and Future of Flexible Automation: 
Towards New Paradigms’, CIRP Annals - Manufacturing Technology, Vol.52, No 2, pp.543-
560. 
Kotlinski, J., Kesy, Z., Kesy, A., Jackson, M. and Parkin, R. (2009) ‘Dimensional deviations 
of machine parts produced in laser sintering technology’, Int. J. Rapid Manufacturing, Vol. 1, 
No. 1, pp.88–98. 
LaMonica, M. (2013) ’Additive Manufacturing - GE, the world's largest manufacturer, is on 
the verge of using 3-D printing to make jet parts.’, MIT Technology Review, Vol. 116, No. 
 
22 
3, pp.58-59. 
Lipson H. (2011) ‘This Will Change Everything’, NewScientist, Volume 211, No 2823, July 
30 2011, pp.20. 
McCloskey G. and Perkins L.A. (2013) ‘ Essential of Executive Functions Assessment’, John 
Wiley & Sons Ltd. 
Mellis D.A. and Buechley L. (2012) ‘Case Studies in the Personal Fabrication of Electronic 
Products’, DIS 2012, June 11-15, 2012, pp.268-277. 
Mellor S., Hao L., Zhang D. (2013) ‘Additive Manfacturing: A framework for 
implementation’, Int. J. Production Economics, Vol. 149, pp.194-201. 
Mota C. (2011) ‘The Rise of Personal Fabrication’, C&C’11, November 3–6, 2011, pp.279-
287. 
Petrick I.J. and Simpson T.W. (2013) ‘3D-printing Disrupts Manufacturing’, Research 
Technology Management, November/December 2013, pp.12–16. 
Salmi M., Paloheimo K-S., Tuomi J., Wolff J, and Mäkitie A. (2013) ‘Accuracy of medical 
models made by additive manufacturing (rapid manufacturing)’, Journal of Cranio-Maxillo-
Facial Surgery, Vol 41, pp.603-609. 
SVEAT (2014) ’SVEAT (SVEnsk Additiv Tillverkning)’ 
http://www.sveat.se/pressrum/presentation-20732487 (Hämtad 2014-04-10) 
 
 
 

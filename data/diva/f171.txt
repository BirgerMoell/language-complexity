Romanens huvudperson är den gamle fiskaren Santiago, som har varit ute med sin båt i åttiofyra dagar utan att få någon fångst. Han tycker väldigt mycket om en fiskarpojke vid namn Manolin som  har följt med honom på fiske sedan han var fem år gammal. Pojken får inte längre fiska med den gamle, då hans föräldrar anser att Santiago har drabbats av evig otur och är slut som fiskare.Den gamle och pojken vägrar ge upp hoppet om att fiskelyckan skall återvända.Tidigt i gryningen den åttiofemte dagen beger sig därför Santiago ut ensam i sin båt. Han tar sig långt ut till havs, mycket längre ut än alla andra båtar. Han hoppas på att fånga en riktigt stor fisk.(sida 40-41)”- Om jag ändå hade pojken här, sa den gamle högt. Jag håller just på att bogseras av en fisk och det är jag som är bogserpinnen. Jag skulle kunna göra fast reven. Men då kunde han slita av den. Jag måste hålla honom så mycket jag orkar och ge honom mera rev när han måste ha det. Tack och lov för att han simmar på och inte går ner. Vad jag ska göra om han bestämmer sig för att gå ner, det vet jag inte. Vad jag ska göra ifall han går till botten och dör, det vet jag inte. Men jag ska göra nånting. Det finns massor som jag kan göra.” Den gamle fiskaren är smärtsamt medveten om att han har hamnat i en omöjlig situation. Han anar att han har fångat en alldeles för stor fisk. Han är dessutom alldeles ensam, långt ute till havs. Innerst inne förstår han att alla odds är emot honom och att det kan komma att bli en kamp på liv och död. Han vet att ingen ensam kan klara av att fånga en för stor fisk, allra minst en gammal man och han känner sig oerhört maktlös. Han har valet att kapa revet som fisken är fast i, men han  väljer att inte göra detta. Oturen har vänt – nu har han äntligen en möjlighet att vinna tillbaka respekt och erkännande bland byborna. Om han lyckas med detta, får han säkert ta med sig pojken, Manolin, när han skall ut med båten nästa gång. Därför är han fast besluten på att besegra bjässen och föra den hem till byn. Han väljer därför medvetet att tränga undan alla tankar som inte hjälper honom. Istället ser han framåt i trygg förvissning om att han har förmågan att klara av svårigheterna vartefter de uppstår. 	Jag är fascinerad över Santiagos oerhörda mentala styrka. Om han hade låtit sig överväldigas av tankarna på den omöjliga situation han befann sig i, hade han med största sannolikhet drabbats av panik. Han kan endast nå sitt mål genom att tro på att hans visdom och erfarenhet är mäktigare än fiskens krafter. Vi har alla mycket att lära av en sådan livsinställning.(sida 100) ”- Han tog ca tjugo kilo, sa den gamle högt. Han tog min harpun och allt mitt rep, tänkte han, och nu blöder min fisk igen och snart kommer de fler. Han tyckte inte om att se på fisken längre sen den hade blivit stympad. När fisken hade angripits var det som om han själv blev angripen. Men jag dödade hajen som angrep min fisk, tänkte han”...(sida 101)”- Tänk på nånting glatt, gamling, sa han. För varje minut kommer du närmare hemåt. Du seglar lättare nu när du har tappat tjugo kilo. Det är dumt att inte hoppas, tänkte han.”Den gamle mannen har lyckats med det omöjliga – han har vunnit kampen mot den största svärdfisk som han någonsin har sett. Under den segdragna kampen har Santiago alltmer kommit att identifiera sig med sitt byte. Han känner egentligen ingen triumf, utan snarare sorg över svärdfiskens öde. Men Santiago är fiskare och lever av att fånga fisk. Därför var svärdfisken tvungen att dö. Han är på väg hemåt med fisken fastsurrad vid båtens reling, när han angrips av en enorm haj.	När Santiago får syn på hajen inser han att han inte kan han hindra den från att attackera svärdfisken, men han kan kanske ta död på den. Full av beslutsamhet står han beredd med sin harpun. Det finns tre anledningar till varför den gamle väljer att försvara sitt byte; den ena är att han vill ha med sig hela den praktfulla svärdfisken hem för att visa upp och sälja den, den andra är att han inte vill att den glupska hajen skall skända den ståtliga kämpen och den tredje är att blod från fisken kommer att locka till sig ännu fler hajar. Och han är ensam långt ute till havs. När han inte lyckas med att döda hajen innan den hugger av en stor bit från fisken, blir situationen katastrofal; svärdfisken blöder igen. Men även i den här stunden av djup förtvivlan, klarar Santiago av att se framåt och tänka positivt. Utan den förmågan kan han inte uppnå sitt mål. (sida 107-108)”- Jag önskar att jag hade en sten till kniven, sa den gamle när han hade kontrollerat surrningen på årskaftet. Jag borde ha tagit en sten med mig. Det är mycket du borde ha tagit med dig, tänkte han. Men du tog det inte med dig, gamling. Nu är det inte tid att tänka på det du inte har. Tänk på vad du kan göra med det som finns. Du ger mig många goda råd, sa han högt. Jag är trött på det.”Här är åter igen ett strålande exempel på hur den gamle klarar av att anpassa sig till den faktiska situationen. Negativ tankegång leder till uppgivenhet och handlingsförlamning, något som kan ha förödande konsekvenser i ett krisläge. 	Santiago vägrar ödsla tid och energi på självkritiska funderingar kring vad han kunde ha gjort bättre. Ty, det hjälper honom föga. Han tänker istället på vad han kan göra. Han diskuterar både för- och nackdelar med de olika alternativen han kan välja mellan. 	Under de omänskliga förhållandena till sjöss talar han ofta högt med sig själv och det hjälper honom eftersom han inte känner sig lika ensam. Han saknar ju pojken större delen av tiden. Det hjälper honom också med att hålla sig vaken under den flera dygn långa kampen med svärdfisken.Han motiverar hela tiden sig själv till att koncentrera sig på sina möjligheter istället för att sjunka ned i hopplöshet över alla hinder som han möter. Han klarar till och med av att göra smärtan till sin egen tjänare. Han tänker bort den när han behöver vila och låter den ta över när han behöver hålla sig vaken. Hans självdiciplin och uthållighet är helt otrolig.Ernest Hemingway har skrivit en roman som vi alla kan ha stor nytta av i vår egen vardag. Den gamles tankar och handlingar är skolexempel på god överlevnadskonst. Trots att berättelsen handlar om havsfiske och beskriver en gammal mans visdom och handlingskraft ute på Atlanten, vill den också säga oss något viktigt om kärlek och kärlekens kraft. 	Jag är övertygad om att huvudorsaken till att den gamle Santiago bestämmer sig för att ge sig så långt ut med båten för att fånga den största fisken, är att han trivs så oerhört bra tillsammans med fiskarpojken Manolin. Han och pojken älskar och respekterar varandra. De har tagit hand om varandra från tidig gryning till sen kväll un...
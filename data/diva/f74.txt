Invandrare i SverigeVad tänker du på när du hör ordet invandrare? Kanske tänker du, som jag tror att de flesta gör idag. En mörkhyad kvinna med sjal på huvudet och som går i tofflor, eller kanske en pizzabagare som pratar dålig svenska och inte betalar skatt? Det pratas och diskuteras ofta om det. Det finns alltid runt oss och kommer alltid att finnas, om inte Sverige stänger dörrarna till omvärlden och det är föga troligt.Varför ska inte ett rikt land som Sverige ta emot folk som mår psykiskt och fysiskt dåligt? Ska inte vi människor finnas till för varandra, stötta och ge varandra hjälp?Vem räknas som invandrare?Som invandrare räknas du om du är född i ett annat land eller har båda föräldrarna födda i ett annat land.Det finns även olika ”sorter” av invandrare. •	Konventionsflykting – En flykting som fruktar förföljelse i sitt hemland på grund av t ex sin etnicitet, sin nationalitet, samhällsgrupp eller religiösa och politiska uppfattningar.•	Skyddsbehövande flykting - Har starka skäl till att vara rädd för t ex dödsstraff eller tortyr. Behöver skydd pga. krig eller miljökatastrof i sitt hemland. Är rädd för att bli förföljd pga. sitt kön eller sexualitet.•	Humanitära skäl - Personer som har starka humanitära skäl kan också tillåtas stanna i Sverige. Det gäller t ex. den som lider av någon livshotande sjukdom som han/hon inte kan få behandling för i hemlandet. Barnfamiljer som vistats i Sverige i minst 4 år som sökande, anses ha skäl på grund av vistelsetiden. Den som inte anses ha humanitära skäl kan ändå ges tillstånd att stanna, förutsatt att det skulle strida mot "humanitetens krav" att verkställa en av- eller utvisning. Detta inträffar om exempelvis transporten ur Sverige i sig är livshotande, på grund av personens hälsotillstånd.•	Kvotflykting – En flykting som levt i flyktingläger. Sverige tar in en liten grupp sådana varje år. Dessa flyktingar har sedan även rätt till att ta familjemedlemmar till Sverige. Detta för att ingen familj ska splittras.•	De facto-flyktingar – Flyktingar som inte vill bo i sitt hemland pga. de politiska förhållanden som råder där, detta kan vara t ex att landet är en diktatur eller liknande.•	Krigsvärjare – Oftast män som flyr sina hemland för att slippa kriga. Det finns ingen permanent lag för detta utan den lagen gäller endast vid stora krig. Ett exempel var under Vietnamkriget då många amerikanska soldater flydde till Sverige för att få slippa kriga.Sedan finns det invandrare som inte flyr sina länder men som kommer till Sverige på grund av t ex arbete.Får vem som helst komma till Sverige?Vem som helst är välkommen till Sverige. Sverige har en besökstid på 3 månader. Vill man stanna längre för man söka uppehållstillstånd. Det är beroende på hur lång tid man vill stanna, som avgör om man får uppehållstillstånd eller inte. Kommer man från ett land utanför EU måste man även ha ett visum. Vem bestämmer om jag får stanna eller inte?Det bestämmer Invandrarverket och Utlänningsnämnden. När du söker uppehållstillstånd så görs en utredning. I utredningen utreder man varför du har kommit till Sverige och slutligen så fastställs om du får stanna eller inte. Om det fastslås att du har rätt till permanent uppehållstillstånd, så får du stöd av Integrationsverket i kommunen du kommer att bo i. De kommer att hjälpa dig med frågor, pengar och boende. Får du däremot avslag, så anser Invandrarverket och Utlänningsnämnden att du inte har tillräckligt starka skäl att stanna i Sverige och du måste återvända till ditt hemland. Tiderna för dessa utredningar är skiftande från fall till fall. Den första utredningen som görs ska inte ta mer än 2 månader, men kan ta ett år för vissa. Om du skulle få avslag på din ansökan om uppehållstillstånd kan du även göra en överklagan. Detta beräknas ta 6 mån, men tar även den oftast mycket längre tid. Under denna tid kan familjer etablera sig i det svenska samhället och det skapar både psykiska och fysiska problem om även överklagan får avslag. Detta visar brister i det svenska systemet. Det finns inte resurser till att ta alla.Om jag ska jobba i Sverige får jag komma utan uppehållstillstånd då?Ja, om du kommer från ett land inom Norden. Sverige har en fri nordisk arbetsmarknad.Däremot får du inte, om du är under utredning och söker uppehållstillstånd, ta någon form av jobb i Sverige.RasismVad tänker du på när du hör ordet rasism då?Rasism är även det en vanlig fråga i dagens samhälle. Det är också något som tyvärr också finns bland oss. Jag hoppas att det kommer en dag då alla förstår, en dag då alla inser, att människor faktiskt är lika. I det engelska språket används två uttryck: racism respektive racialism. Detta gör det lite lättare att förstå. Rasism är en extrem form av främlingsfientlighet.Racism betyder att människan kan delas in i olika raser, att raserna är värda olika mycket och att de högre raserna kan använda de lägre som ett hjälpmedel för sin egen vinning. Racialism är egentligen det som många av de som kallar sig rasister eftersträvar. De menar att alla raser ska anses som likvärdiga, men att rasfrågan ändå ska ha en politisk betydelse. De vill inte att vi ska kunna blanda olika ”raser” så som vi gör idag, de vill inte att vi ska kunna flytta som vi gör idag. Har de vänt frågan mot sig själva? Om de själva skulle vilja flytta någonstans, skulle de inte vilja blir mottagna på ett vänligt sätt? Det lär inte kunna ske om vi anser att människan inte är en och samma, utan olika raser som ska placeras i någon form av ”stege” med olika mycket värda människor, för det är ändå så det kommer att bli om vi inte ska blanda oss med varandra.Sedan finns det en form av rasism till. Det är den rasism vi utsätts för i det dagliga livet. Oftast är det människor som inte har grundat sina åsikter med fakta. Det är oftast de som säger ”jävla blatte” eller ”negerjävel”. Det är oftast de som blir irriterade om en invandrare från t ex. Turkiet, tränger sig förbi i bilkön. Men vore det en svensk så tas det som en ren olyckshändelse eller engångsföreteelse. En till sak som ofta tillhör denna grupp är uttryck som detta:-	Om de ska komma till vårt land så får de väl göra som vi gör, äta vad vi äter, tycka som vi tycker och helt enkelt vara som oss.Jag undrar om dessa personer menar allvar. Skulle de själva, om det flyttade till ett annat land släppa sin svenska anda? Skulle de börja äta gräshoppor i Kenya, vindruvsblad i Turkiet och katter i Thailand?Nej, det skulle de nog förmodligen inte göra. Jag skulle vilja att alla tänkte efter, hur mycket stör det dig och varför, när alla inte har en ljus hudfärg? När alla inte är klädda som dig? När alla inte pratar samma språk? Du ser ingen skillnad på en engelsman, en norrman, en finländare, en dansk och en svensk, varför ser du då skillnad på en senegalesisk man och en svensk, annat än hudfärgen? Den senegalesiska mannen och den svenska mannen kommer från olika delar av världen. De är förmodligen uppväxta på olika sätt och har olika vanor. Den bruna nyansen som den senegalesiske mannen har på sin hy, är för att han bättre ska kunna skydda sig mot solen som lyser starkare och mer där han kommer ifrån.Hur vore det om de mörkhyade människorna retade de vita för att de inte kan vistas i solen utan att bli sönderbrända?Nej, det är för vissa omöjligt att tänka så.Var kommer då denna ideologi ifrån?Man tror att det har funnits länge. Redan hos de gamla romarna och grekerna skiljde man på folk beroende på var de bodde. Rasismen som ideologi, tror man uppstod på 1800-talet. Sedan tog det fart. Behöver jag säga mer än Hitler?Vad ska vi då g...
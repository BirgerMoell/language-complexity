 
 
 
Att skapa en välfungerande arbetsprocess 
Processutveckling på Ericsson i Katrineholm 
 
 
 
 
 
Anton Stengård 
Eldin Mukovic 
 
 
 
 
 
Examensarbete 
Stockholm, Sverige 2007 
 
 ii
 iii
 
 
Att skapa en välfungerande arbetsprocess 
Processutveckling på Ericsson i Katrineholm  
av 
 
Anton Stengård 
Eldin Mukovic 
 
 
 
 
 
 
 
 
 
 
 
 
 
 
Examensarbete MMK 2007:73 MCE 140 
KTH  Industriell teknik och management 
Maskinkonstruktion 
SE-100 44  STOCKHOLM 
 
 iv
 v
Förord 
 
Denna rapport redogör för ett examensarbete vars praktiska del utfördes på PIM Platforms på 
Ericsson i Katrineholm mellan den 27 november 2006 och den 20 april 2007. Examensarbetet är 
den avslutande kursen i vår utbildning på civilingenjörsprogrammet i maskinteknik på KTH och 
omfattar 20 poäng.  
 
Handledare på KTH har varit Sofia Ritzén på institutionen för maskinkonstruktion (avdelningen 
för integrerad produktutveckling) och Johann Packendorff på institutionen för industriell 
ekonomi och organisation. Handledare på Ericsson har varit Magnus Norrman och Georg 
Arnstedt.  
 
Vi vill passa på att framföra vårt varma tack till de personer på Ericsson som deltagit och 
därigenom möjliggjort detta arbete. Många har bidragit till arbetet genom intressanta synpunkter 
och diskussioner – tack till er alla! Vi vill även rikta ett speciellt tack till personerna i den 
styrgrupp som hjälpte till med vägledning och beslutsfattande under hela arbetets gång. 
 
 
Anton Stengård och Eldin Mukovic 
 
 vi
 
 
 vii
 
 
 
 
 
Examensarbete  MMK 2007:73 MCE 140 
 
Att skapa en välfungerande arbetsprocess 
Processutveckling på Ericsson i Katrineholm  
 
 
 
Anton Stengård 
Eldin Mukovic 
Godkänt 
2007-12-03 
Examinator 
Lars Hagman, Johan Packendorff 
Handledare 
Sofia Ritzén, 
Johan Packendorff 
 
Uppdragsgivare 
Ericsson 
Kontaktperson 
Magnus Norrman, Georg Arnstedt
 
Sammanfattning 
För processorienterade verksamheter är det viktigt att de arbetsprocesser som används 
understödjer verksamheten på tänkt sätt. För att åstadkomma detta behöver man inom 
organisationen göra vissa överväganden angående processernas utformning och användning. 
Detta examensarbete är uppbyggt kring en fallstudie av den arbetsprocess som används i vid 
industrialiseringen av produkter på Ericsson i Katrineholm. Syftet med arbetet är tvådelat. Det 
ena syftet består av att effektivisera och utveckla den studerade processen genom att identifiera 
förbättringsmöjligheter och genomföra ett antal förändringar. Det andra syftet är att via den 
genomförda fallstudien och relevant litteratur undersöka vad en organisation behöver ta hänsyn 
till vid utvecklandet av en välfungerande arbetsprocess.  
Primärdata har huvudsakligen samlats in via en kvalitativ intervjustudie internt på Ericsson. En 
analys av dessa data resulterade i nio stycken förbättringsförslag för industrialiseringsprocessen.  
Arbetet med att genomföra förändringar kom att koncentreras till de checklistor som används för 
att styra arbetet i projekten. Checklistorna ändrades på flera områden. Den mest genomgripande 
förändringen var en ny strukturering av checkpunkterna, i vilken indelningen av dessa baseras på 
delprocesserna i Ericssons generiska industrialiseringsprocess i stället för idealiserade 
projektfunktioner. Fördelarna med den nya strukturen är många, till exempel framkommer 
industrialiseringsprocessens logiska flöde tydligare i checklistorna och fokus förflyttas från vem 
som ska utföra aktiviteten till vad som behöver göras i ett helhetsperspektiv. 
Mer allmänt visar studien på att det finns goda möjligheter att använda processer till 
kunskapsöverföring mellan projekt, förutsatt att projektverksamheten utgörs av många likartade 
projekt med ett innehåll som är någorlunda välkänt på förhand. Vidare indikerar arbetet att 
följande faktorer påverkar en process stödjande och kvalitetssäkrande funktion: processens 
flexibilitet, processens detaljnivå, minimering av byråkrati, fungerande kontinuerlig utveckling, 
prioritet på arbete via processen och processen som sammanhängande system. Genom att beakta 
dessa faktorer kan en organisation öka sin medvetenhet kring de ställningstaganden som behöver 
göras vid förändrings- och utvecklingsarbete med processer på en operativ nivå. 
 
viii
 ix
 
 
 
 
 
Master of Science Thesis MMK 2007:73 MCE 140
 
Creating a Supportive and Well-Functioning 
Work Process 
Process Development at Ericsson in Katrineholm 
 
 
 
Anton Stengård 
Eldin Mukovic 
Approved 
2007-12-03 
Examiner 
Lars Hagman, Johan Packendorff 
Supervisor 
Sofia Ritzén, 
Johan Packendorff 
 
Commissioner 
Ericsson 
Contact person 
Magnus Norrman, Georg Arnstedt
 
Abstract 
In process oriented organizations, it is important to have well-functioning work processes to 
support the work being performed. In order to accomplish this, the organization has to make 
certain decisions regarding the design and usage of the processes. This master thesis is based on 
a case study of a work process that is being used for the industrialization of products at Ericsson 
in Katrineholm. The aim of the study is twofold. One aim is to improve the studied process by 
identifying improvement opportunities and carrying out the required adjustments. The other, 
more general, aim is to examine what aspects or factors an organization needs to take into 
consideration to be able to develop a well-functioning process. The pursuit of this aim includes 
taking both findings from the case study and relevant literature into account. 
Primary data has mainly been collected through qualitative interviews at Ericsson. An analysis of 
these data resulted in nine identified improvement opportunities for the industrialization process. 
Eventually, the work with carrying out adjustments was concentrated to the checklists being used 
as a facilitating tool for the management of the industrialization projects. The checklists were 
modified in several ways. The most radical change was a new checklist structure, in which the 
grouping of the checkpoints is based on the sub-processes of Ericsson’s generic industrialization 
process instead of idealized project functions. There are many advantages with the new structure. 
For example, the logical flow of the process becomes more visible and focus is shifted from who 
is going to perform the activity to a more holistic view of what should be done. 
On a general level, the study shows that it is reasonable to use processes as a means to transfer 
knowledge between projects. This especially applies to project environments made up of several 
similar projects whose content is fairly well-known beforehand. Furthermore, the study indicates 
that the following set of factors affect the supportive and quality-assuring function of a process: 
flexibility of the process, detail level of the process, minimized bureaucracy, functioning 
continuous improvement, priority on using the process, and the process as a coherent system. By 
taking these factors into consideration, an organization can increase its awareness of certain 
decisions that have to be made when working with process development. 
 x
 
 xi
 
Innehåll 
1 
Inledning..............................................................................................................................................................1 
1.1 
Bakgrund.....................................................................................................................................................1 
1.2 
Syfte och frågeställning...............................................................................................................................2 
1.3 
Avgränsningar.............................................................................................................................................3 
1.4 
Disposition..................................................................................................................................................3 
2 
Metod...................................................................................................................................................................5 
2.1 
Metodologiska ställningstaganden..............................................................................................................5 
2.2 
Praktiskt utförande......................................................................................................................................6 
2.3 
Kvalitetsaspekter.......................................................................................................................................13 
3 
Beskrivning av verksamheten..........................................................................................................................15 
3.1 
Ericsson på koncernnivå...........................................................................................................................15 
3.2 
Verksamheten i Katrineholm.....................................................................................................................16 
4 
Teoretisk referensram......................................................................................................................................19 
4.1 
Processer och processorientering.............................................................................................................19 
4.2 
Formaliserade utvecklingsmodeller..........................................................................................................22 
4.2.1 
Stage-gate-modellen – ett kontroll- och styrverktyg ............................................................................22 
4.2.2 
Utvecklingsmodeller ur ett kritiskt perspektiv .....................................................................................25 
4.3 
Projekts historiska och organisatoriska beroenden..................................................................................27 
4.3.1 
Framgångsfaktorer i projekt.................................................................................................................27 
4.3.2 
Kontextuella aspekter...........................................................................................................................28 
4.3.3 
Utnyttjande av erfarenheten .................................................................................................................30 
4.3.4 
Perspektiv på lärande ...........................................................................................................................31 
5 
Beskrivning av industrialiseringsprocessen ...................................................................................................35 
5.1 
Industrialiseringsprojekten .......................................................................................................................35 
5.1.1 
Projektmodellen PROPS ......................................................................................................................36 
5.2 
KSPP – Den befintliga industrialiseringsprocessen .................................................................................38 
5.3 
SPP – Den generiska industrialiseringsprocessen....................................................................................41 
6 
Internt perspektiv på industrialiseringsprocessen.........................................................................................43 
6.1 
Projektledning...........................................................................................................................................44 
6.2 
Produktledning..........................................................................................................................................45 
6.3 
Linjen/Industrialization.............................................................................................................................47 
6.3.1 
Modul...................................................................................................................................................47 
6.3.2 
Nod.......................................................................................................................................................49 
6.3.3 
Logistik ................................................................................................................................................50 
7 
Externt perspektiv på industrialiseringsprocessen........................................................................................52 
7.1 
Resultat från benchmarking-studien .........................................................................................................52 
 xii
7.1.1 
Gävle....................................................................................................................................................52 
7.1.2 
Borås ....................................................................................................................................................53 
7.1.3 
Kumla...................................................................................................................................................53 
7.2 
Tillämpning av ”process alignment”........................................................................................................54 
8 
Identifiering och val av förbättringsområden................................................................................................57 
8.1 
Nulägesbeskrivning...................................................................................................................................57 
8.2 
Inomfallsanalys.........................................................................................................................................59 
8.3 
Framtagna förbättringsförslag .................................................................................................................62 
8.4 
Val av inriktning på förbättringsarbete ....................................................................................................66 
9 
Den utvecklade modellen .................................................................................................................................67 
10 
Diskussion..........................................................................................................................................................71 
10.1 
Reflektioner kring utvecklingsarbetet........................................................................................................71 
10.2 
Att skapa en fungerande process...............................................................................................................72 
11 
Slutsatser och vidare arbete.............................................................................................................................80 
Referenser...................................................................................................................................................................85 
Appendix.....................................................................................................................................................................87 
Appendix 1 – Uppställning av urvalsparametrar och tänkbara val ........................................................................87 
Appendix 2 – Exempel på diskussionsunderlag.......................................................................................................88 
Appendix 3 – Kategorier och kodning.....................................................................................................................91 
Appendix 4 – PROPS (Single Project Flow Perspective)........................................................................................92 
Appendix 5 – Flödesfiskar och andra element i KSPP............................................................................................93 
Appendix 6 – Beskrivning av flödesfiskar i SPP......................................................................................................95 
Appendix 7 – Industrialiseringsprocessen i Borås..................................................................................................97 
 
 
 
 
 
 
 
 
 
 
 
 
 
 
 
 
 
xiii
 
 
xiv
Figurförteckning 
 
Figur 1. Komponenter i dataanalys. Efter Huberman och Miles (1994) ..................................................... 11 
Figur 2. Grafisk gestaltning av analysmodell.............................................................................................. 12 
Figur 3. Makrovy över Ericssons organisation............................................................................................ 15 
Figur 4. Organisationsschema för Production Unit Katrineholm................................................................ 16 
Figur 5. Organisationsschema för PIM Platforms....................................................................................... 17 
Figur 6. Beskrivning av huvudprocess. Efter Dicander Alexandersson (2004) .......................................... 20 
Figur 7. Processförbättringscykeln. Från Lewis (1998. s277)..................................................................... 21 
Figur 8. Projektbaserad matrisorganisation. Från Steinkeller (2002).......................................................... 22 
Figur 9. Skiss av formaliserad utvecklingsmodell. Från Cooper (1994)..................................................... 22 
Figur 10. Uppställning över utmärkande drag hos 2:a och 3:e generationens utvecklingsmodeller........... 23 
Figur 11. ”Contingency”-faktorer som påverkar projektet. Från Engwall (2003b) .................................... 29 
Figur 12. Modell för lärande vid produktutveckling.  Från Chapman och Hyland (2004) ......................... 32 
Figur 13. Exempel på mekanismer för lärande mellan projekt. Efter Söderlund och Tell (2001) .............. 34 
Figur 14. Övergripande beskrivning av KSPP ............................................................................................ 38 
Figur 15. Beskrivning av subnivån i huvudflödet ....................................................................................... 39 
Figur 16. Exempel på checklista i KSPP (delar av innehållet i listan har klippts bort)............................... 40 
Figur 17. Övergripande beskrivning av SPP............................................................................................... 42 
Figur 18. Sammanfattning av synsätt och frågor rörande ”process alignment”.......................................... 56 
Figur 19. Arbetsinriktning och utfall........................................................................................................... 68 
Figur 20. Exempel på de nya checklistorna (innehållet är modifierat) ....................................................... 69 
 
 
 xv
1 
1 Inledning 
I inledningsavsnittet ger vi en bakgrund till studien och tar upp det syfte och de fyra frågeställ-
ningar som vi definierat för denna. Två av frågeställningarna är formulerade för att vägleda ar-
betet på Ericsson i Katrineholm och två är mer övergripande och kunskapsbildande. Vi behand-
lar även hur det empiriska materialet har begränsats och vilken generell giltighet som de dragna 
slutsatserna har. Avsnittet avslutas med en genomgång av rapportens upplägg. 
 
1.1 Bakgrund 
Teknikutvecklingen inom telecomindustrin går mycket snabbt framåt vilket ställer höga krav på 
en effektiv och välorganiserad produktutveckling med tydligt fokus på kort ”time-to-market”. För 
att åstadkomma detta krävs ett fungerande samspel mellan marknads-, produktutvecklings- och 
produktionsenheter. Concurrent engineering-maskineriet måste vara väl utvecklat. Industrin präg-
las också av kundanpassade leveranser i form av hela system varför produktionsapparaten behö-
ver vara flexibel. Vidare ställer kunderna även krav på korta ledtider (dvs. tiden från ordermotta-
gande till att produkten finns hos kunden, ”time to customer”).  
 
På senare år har vissa företag i telecombranchen omvärderat sitt synsätt på outsourcing av vo-
lymproduktionen (Bengtsson och Berggren 2006). Från och med mitten av 90-talet började Erics-
son att använda sig av en radikal outsourcingstrategi som fick en officiell formulering på kon-
cernnivå år 2000.  Motiveringen till outsourcingen var bland annat att företaget skulle minska 
sina produktionskostnader genom skalfördelar hos de anlitade tillverkarna samt att uppnå ett bätt-
re fokus på företagets kärnverksamhet, dvs. produkt- och teknikutveckling. På senare år har 
Ericsson dock ändrat sin uppfattning av betydelsen av att ha produktionskompetensen inom före-
taget. Orsakerna till detta är flera. En orsak är till exempel att blir det enklare att göra uppgrade-
ringar av komponenter i produkterna. En annan är att det behövs ett nära samarbete mellan pro-
duktions- och produktutvecklingsenheter för att man snabbt ska kunna använda sig av nya och 
billigare komponenter i företagets produkter. Sett i stort handlar omvärderingen alltså i hög ut-
sträckning om att industrialisering av produkter börjar ses som en del av kärnverksamheten. 
 
Industrialiseringsarbetet i produktutvecklingsprojekten fyller ett antal uppgifter. Dels ska det ge 
feedback till produktutvecklingsenheten om lämpliga förändringar i konstruktionen från ett pro-
duktionsperspektiv som medför en enklare och mindre kostsam tillverkning. Det ska även förbe-
reda produktionen för kommande volymtillverkning av produkter. En annan uppgift är att säker-
ställa fungerande order- och materialflöden, med andra ord att etablera en försörjningskedja. Yt-
terligare en uppgift är utförandet av olika tester för att säkerställa produkternas funktionalitet och 
driftsäkerhet. Under industrialiseringen tillverkas också prototyper som levereras till produktut-
vecklingsenheterna.  
 
På Ericsson i Katrineholm tillverkas moduler (mönsterkort med komponenter) och noder (knut-
punkter med olika funktioner i nätverken) till telecomsystemen. Vid introduktion av nya produk-
ter genomförs industrialiseringsarbetet i projekt, vilka utgör delprojekt i produktutvecklingspro-
jekten. Dessa använder sig av den projektstruktur som definieras i PROPS, där till exempel alla 
delprojekt har gemensamma tollgates enligt en stage-gate-modell. Som riktlinje för det konkreta 
industrialiseringsarbetet används en processmodell kallad Katrineholm Supply Preparation Pro-
2 
cess (KSPP). Processmodellen ska vara ett kvalitetssäkrande verktyg och fungera som ett hjälp-
medel i första hand för projektledarna men även för projektresurserna. Genom att använda sig av 
modellen går det alltså i någon mening att reducera betydelsen av projektmedlemmarnas indivi-
duella erfarenhet och kompetens.  
 
Industrialiseringsprojekten måste betraktas som en förhållandevis förutsägbar och repetitiv verk-
samhet. Projektens mål och innehåll är välkända på förhand och likartade för alla projekt, vilket 
möjliggör en utförlig processbeskrivning av projektarbetet. Det finns därför bra förutsättningar 
för att skapa en processmodell som understödjer industrialiseringsarbetet på ett bra sätt. På pro-
jektkontoret i Katrineholm finns dock en generell uppfattning att den använda processen inte sva-
rar mot verksamhetens krav lika bra som den gjort tidigare. Skälen till detta är flera; det har sak-
nats en kontinuitet i processutvecklingsarbetet de senaste två åren, ingen har gjort anspråk på 
ägarskapet av processen, det har tillkommit nya krav på ”alignment” med generiska processer, etc. 
Internt anses det därför finnas goda skäl att gå igenom processen för att undersöka dess förbätt-
ringspotential. 
 
1.2 Syfte och frågeställning 
Utgångspunkten för examensarbetet är att det finns ett behov av uppdatering och utveckling av 
den processmodell som används för industrialiseringsprojekten i Katrineholm. Arbetet är därför 
inriktat på att identifiera problemområden, ta fram förslag på möjliga förbättringar utifrån dessa 
och därefter implementera det eller de förslag som anses ge störst positiv inverkan på projekt-
verksamheten. Vid bedömningen av vilket eller vilka förslag som ska implementeras kommer 
även arbetets begränsade tidsramar att vägas in. Två grundläggande frågeställningar är: 
 
Vilken förbättringspotential finns för den nuvarande utformningen och användningen av pro-
cessmodellen i Katrineholm? 
 
Vilka processrelaterade förändringar bör prioriteras för att processmodellen på bästa sätt ska kun-
na bidra till ett effektivare och mer kvalitativt industrialiseringsarbete?  
 
Ett mer generellt syfte är att undersöka vad en organisation behöver ta hänsyn till för att kunna 
åstadkomma en välfungerande arbetsprocess, dvs. en process som stödjer verksamheten på det 
sätt som det är tänkt. Detta går vidare att relatera till överväganden som en organisation behöver 
göra när den fattar beslut rörande användning och utveckling av arbetsprocesser. För arbetet har 
vi ställt upp följande mer övergripande och kunskapsbildande frågeställningar: 
 
Vad bör en organisation ta hänsyn till för att arbetsprocessen ska kunna ge ett bra understöd till 
verksamheten? Vilka organisatoriska och processtekniska faktorer inverkar på processens funk-
tion som ett kvalitetssäkrande verktyg?  
 
Vad behöver gälla i en verksamhet präglad av kontinuerliga förändringar för att en arbetsprocess 
ska kunna uppfylla sitt syfte sett över en längre tidsperiod? 
 
Dessa till varandra relaterade frågor kommer vi att försöka besvara i en avslutande diskussion där 
vi utgår från erfarenheter från arbetet med industrialiseringsprocessen i Katrineholm samt aktuell 
3 
teoribildning inom området. Avslutningsvis kan det vara värt att notera att när vi talar om proces-
sen som ett ”kvalitetssäkrande verktyg” avser vi här begreppet kvalitet i dess vidaste mening. Det 
kan till exempel röra sig om att viktiga aktiviteter utförs på ett effektivt sätt samtidigt som man 
minimerar arbete som inte skapar värde.  
 
1.3 Avgränsningar 
Det empiriska materialet har avgränsats till industrialiseringsprocessen på Ericsson i Katrineholm. 
Arbetet med att utveckla processen har också begränsats för att inte bli alltför omfattande. Vi har 
medvetet låtit bli att undersöka hur industrialiseringsarbetet bör utvecklas, utan i stället utgått 
ifrån att processmodellen ska understödja industrialiseringsarbetet som det nu är. Dessutom har vi 
endast undersökt förbättringar med en direkt koppling till själva processen, dvs. förbättringar som 
rör grafiska processbeskrivningar, checklistor, dokumentmallar och instruktioner samt det konti-
nuerliga processutvecklingsarbetet. Vid arbetet med processen har vi också valt att inte göra nå-
gon kritisk granskning av de ovanliggande processtrukturer som den studerade processmodellen 
är en del av, utan att betrakta dessa som givna.  
 
Eftersom studien endast använder sig av information och intervjuer om en processmodell i ett 
företag blir slutsatsernas generella giltighet begränsad. De resonemang som förs borde i första 
hand vara relevanta för processer som till sitt innehåll och sin kontext kan definieras på samma 
sätt som den studerade processen, med andra ord för industrialiseringsprocesser inom telecom-
industrin.  
 
Med ett utvidgat synsätt borde resonemangen även kunna vara intressanta för arbetsprocesser 
som på ett mer allmänt plan utmärks av liknande karaktärsdrag som den studerade processen. Det 
kan därför vara lämpligt att här kort göra en karaktärisering av processen och projektverksamhe-
ten i Katrineholm. Utmärkande för processmodellen i Katrineholm är att den syftar till att styra 
och understödja en projektverksamhet där projektinnehållet är välkänt på förhand och där projek-
ten uppvisar stora likheter mellan varandra. Vidare bedrivs projekten som delprojekt inom ramen 
för en övergripande produktutvecklingsmodell. Det innebär att det finns en fixerad överordnad 
struktur och att projekten har flera beroenden mot andra delar av det övergripande projektet. Pro-
jekten utmärks också av att de är tvärfunktionella, komplexa och tekniskt orienterade. För proces-
ser med dessa karaktärsdrag borde den kommande diskussionen uppvisa en förhållandevis god 
relevans. 
 
1.4 Disposition 
Rapporten inleds med ett avsnitt där vi ger en bakgrund till studien och preciserar dess syfte och 
frågeställningar. Därefter följer ett metodavsnitt i vilket vi klarlägger våra epistemologiska och 
metodologiska ståndpunkter samt beskriver det upplägg som studien haft och de metoder som vi 
använt vid insamling och bearbetning av data liksom vid analys. I detta avsnitt för vi även en kort 
diskussion om hur pass väl studien uppfyller olika kvalitetskriterier för kvalitativ forskning. I det 
efterföljande avsnittet ger vi läsaren bakgrundsinformation om studiens organisatoriska samman-
hang genom en beskrivning av Ericsson på koncernnivå och av verksamheten på fabriksenheten i 
Katrineholm. Nästkommande avsnitt behandlar studiens teoretiska referensram, som är indelad i 
tre delavsnitt; det första handlar om processer och processorienterade arbetssätt, det andra tar upp 
4 
teorier kring formaliserade utvecklingsmodeller och det tredje behandlar synsätt som betonar pro-
jekts organisatoriska och historiska beroenden. I avsnittet efter ger vi en beskrivning av den stu-
derade industrialiseringsprocessen. Avsnittet omfattar även beskrivningar av de projekt som pro-
cessen ska understödja, Ericssons projektledningsmodell PROPS samt den generiska process som 
är tänkt att fungera som riktlinje för industrialiseringsverksamheten inom Ericsson. På detta följer 
ett avsnitt med empiri där vi presenterar insamlade data från de interna intervjuerna i Katrine-
holm. Framställningen är uppdelad efter de intressentgrupper som vi kunnat urskilja inom organi-
sationen och har dessutom delats in i ett antal områden som fokuserar på intressanta aspekter av 
industrialiseringsprocessen. Därefter kommer ytterligare ett avsnitt med empiri i vilket vi presen-
terar ett externt perspektiv på processen. Detta sker dels genom en redogörelse av vår benchmar-
king-studie och dels genom ett resonemang kring de yttre krav som finns på ”process alignment”. 
I avsnittet som följer på detta identifierar vi och väljer ut ett antal förbättringsområden för vidare 
arbete. Avsnittet innehåller fyra sammanhängande delar; en nulägesbeskrivning av industrialise-
ringsprocessen, en inomfallsanalys där vi resonerar kring rotorsaker till problem och tänkbar för-
bättringspotential, en genomgång av framtagna förbättringsförslag, samt en motivering av vårt 
val av inriktning på förbättringsarbetet med processen. Därpå följer ett avsnitt som redogör för 
det praktiska resultatet av arbetet på Ericsson, dvs. den utvecklade processen, där vi även beskri-
ver hur vi gick tillväga vid utvecklingsarbetet. Sedan kommer ett avsnitt med en längre diskus-
sion som anknyter till de övergripande frågeställningar som vi ställt upp för studien. Det resone-
mang som vi här för bygger både på egna erfarenheter/iakttagelser och på relevant teoribildning. I 
det sista avsnittet som innehåller våra slutsatser försöker vi slutligen att knyta ihop säcken genom 
att på ett sammanhållet och direkt sätt återknyta till och besvara studiens frågeställningar. Här ger 
vi även några förslag på vidare arbete och positionerar studien i förhållande till befintlig forsk-
ning inom området.  
5 
2 Metod 
Detta avsnitt innehåller ett klargörande av de epistemologiska och metodologiska grundanta-
ganden som gäller för den genomförda studien, vilket är tänkt att underlätta vid en granskning av 
studien och dess resultat. Vi går även igenom det praktiska genomförandet av studien: dess upp-
lägg, hur datainsamlingen gått till, vårt tillvägagångssätt vid behandling och analys av data, 
samt på vilket sätt som vi använder oss av befintlig teoribildning. Dessutom för vi en kort diskus-
sion om hur studien uppfyller olika kvalitetskriterier för kvalitativ forskning. 
 
2.1 Metodologiska ställningstaganden 
Att arbeta med utveckling av arbetsprocesser innebär att arbeta med människor. Eftersom den 
studerade processen är tvärfunktionell med beröringspunkter inom ett flertal kunskaps- och verk-
samhetsområden har det varit naturligt att ta hjälp av ett stort urval personer i arbetet. Därigenom 
har vi kunnat få insikt i förutsättningarna för processen; vilken funktion som den strävar efter att 
uppfylla och vilka yttre krav och begränsningar som finns. Grunden för utvecklingsarbetet har i 
stora drag varit att skapa en syntes av olika intressenters uppfattningar av olika aspekter av pro-
cessen, för att därefter kunna bygga vidare genom mer självständiga resonemang. Det faller sig 
därför förhållandevis självklart att angripa ämnet genom en kvalitativ studie, i vilken en förståel-
se för det studerade objektet byggs upp genom ett flertal längre intervjuer. 
 
Inom samhällsvetenskaperna brukar kvalitativ forskning ställas i ett motsatsförhållande till kvan-
titativ forskning, där den senare använder sig av kvantifierbara empiriska data för att verifiera 
eller falsifiera på förhand uppställda hypoteser. Inom den kvalitativa forskningen finns en splitt-
ring i olika doktriner, varför en enhetlig metodbeskrivning inte är möjlig att göra. Däremot går 
det att peka på ett antal gemensamma kännetecken för de kvalitativa metoderna, vilka redogörs 
för nedan (Ryen 2004). 
 
- 
kvalitativa data i form av bilder och ord, inte siffror 
- 
naturliga data genom observationer och ostrukturerade intervjuer 
- 
mening framför handling, men ur aktörens eget perspektiv 
- 
induktiv hypotesgenererande forskning hellre än hypotesprövande 
 
Ett annat kännetecken för kvalitativa metoder är att de har ”studiesubjektens perspektiv” som ut-
gångspunkt, till skillnad från kvantiativa metoder som snarare utgår från forskarens egna idéer 
om vilka dimensioner/kategorier som studien ska fokusera på (Alvesson och Sköldberg 1994). 
Det finns också en stark koppling mellan kvalitativ forskning och den induktiva förklaringsmo-
dellen i vilken den empiriska undersökningen ligger till grund för de hypoteser som genereras. 
Med andra ord utgår forskaren vid induktion från ett antal gjorda observationer för att ställa upp 
samband som antas vara generellt giltiga. Därefter kan de uppställda sambanden eventuellt verifi-
eras genom t.ex. en mer kvantitativt inriktad undersökning. 
 
Eftersom denna studie har en stark förankring i empirin kommer vi att generera våra hypoteser 
induktivt. Möjligen går det att hävda att den abduktiva förklaringsmodellen ger en bättre beskriv-
ning av hypotesgenereringen i studien. Denna förklaringsmodell positionerar sig mitt emellan 
induktion och deduktion, i och med att den liksom induktionen tar sin utgångspunkt i empiriska 
6 
data men samtidigt inte utesluter teoretiska förföreställningar. Det går att argumentera för att det 
alltid finns en teoriladdning hos empiriska data och att renodlad induktion därför inte existerar i 
realiteten. Abduktion kan därför ses som en mer komplex och mer verklighetstrogen förklarings-
modell för hypotesgenerering – en förklaringsmodell som i högre utsträckning beskriver hur 
forskaren i praktiken går tillväga vid genomförandet av en kvalitativ studie (Alvesson och Sköld-
berg 1994). Beträffande vårt arbete instämmer vi till stor del i denna uppfattning. Man skulle 
kunna säga att vår studie befinner sig någonstans mellan abduktion och induktion; den är abduk-
tiv men med en stark dragning åt induktionshållet.  
 
Som nämndes ovan finns en oenighet bland kvalitativa forskare angående hur databehandling ska 
gå till och det går därför att påstå att den kvalitativa forskningen består av ett antal ”inkommensu-
rabla paradigm” (Ryen 2004). Med inkommensurabel menas att inriktningarna eller paradigmen 
inte går att jämföra på grund av att de förutsätter olika epistemologiska grundantaganden. Av den 
anledningen kan det vara relevant att förtydliga att vi anser att datainsamlingen under intervjuer-
na sker i enlighet med naturalismen, enligt den beskrivning av denna som Ryen (2004) ger. Det 
innebär i stort att data betraktas som något som finns lagrat hos intervjupersonen och att den som 
utför intervjun i möjligaste mån ska undvika att påverka dessa data under själva insamlingen. 
Under studien har respondenterna antagits beskriva verkliga förhållanden, utan att påtagligt för-
vränga denna beskrivning genom subjektivitet och godtycke. Mer ifrågasättande har vi varit an-
gående respondenternas selektion av prioriterade utvecklingsområden för processen, av den an-
ledningen att det ganska tidigt blev tydligt att få av de intervjuade personerna hade den helhets-
syn som krävs för att kunna göra en sådan bedömning. 
 
Intervjuer inom ramen för en kvalitativ studie har alltså varit vägen till insikt och förståelse för 
det studerade objektet och den omgivande kontexten. Detta har inte varit ett helt okomplicerat 
förfarande; i och med att processen, som ovan nämnt, har en interdisciplinär karaktär med berör-
ingspunkter inom många områden är det en procedur i sig att få grepp om dess syfte och funktion. 
Inledningsvis hade vi dessutom en relativt liten förståelse för processorienterade problem, men 
insikter i dessa och hur processutvecklingsarbete bör bedrivas har växt fram under arbetets gång. 
Förståelse och kunskap har bildats genom en successiv tolkning av de uppfattningar som studiens 
respondenter gett uttryck för. 
 
2.2 Praktiskt utförande 
Arbetets upplägg 
Utifrån det uppdrag vi erhöll från Ericsson, med syftet att utveckla, uppdatera och förenkla den 
befintliga industrialiseringsprocessen, tog vi tillsammans med uppdragsgivaren fram en plan för 
examensarbetets praktiska utförande. Arbetet bedrevs i projektform och delades upp i ett antal 
tidsbestämda faser med en avstämningspunkt (eller milsten) efter respektive fas. Vid avstäm-
ningsmötena använde vi oss av en checklista som tagits fram under arbetets planeringsstadium 
och som innehöll ett antal checkpunkter för varje fas. Idén var alltså att de specificerade check-
punkterna för den aktuella fasen måste vara uppfyllda innan vi gick vidare till nästa fas. För att 
vägleda oss i arbetet och fatta beslut om milstenspassager bildades en styrgrupp bestående av fem 
personer från PIM Platforms (Product Introduction Management) och Operational Development i 
Katrineholm. 
 
7 
I stället för att redogöra för den praktiska projektplanering som vi använde vid arbetet på företa-
get, som är mindre relevant i sammanhanget, ska vi göra mer schematisk uppställning för arbetets 
upplägg samt ge vissa kommentarer kring dess utförande. Denna uppvisar givetvis ett flertal lik-
heter med projektplaneringen, men vissa praktiskt orienterade faser har tagits bort och uppställ-
ningen ger en tydligare bild av tillvägagångssättet för analysarbetet. Upplägget består av följande 
steg: 
 
1. Verksamhetsintroduktion och inledande studier av processen 
Studien inleddes med en introduktion till verksamheten i Katrineholm, i vilken ingick be-
skrivningar av olika verksamhetsområden och presentationer av produktionsmiljön. Ge-
nom denna introduktion kunde vi skapa oss en inledande förståelse för processens förut-
sättningar. Vi ägnade även perioden åt att sätta oss in i industrialiseringsprocessens upp-
byggnad och innehåll. Sammantaget skapade vi oss en utgångspunkt för det intervjubase-
rade arbetet under den kommande perioden. 
 
2. Intervjuer 
Via en intervjustudie genomförde vi en explorativ och diagnostiserande undersökning av 
den studerade processen. Studien gav oss en grund utifrån vilken vi kunde göra en nog-
grannare specificering av inriktningen på arbetet. I studien intervjuades 29 personer förde-
lat på 26 intervjutillfällen. Längden på intervjuerna varierade mellan 30 minuter och 2 
timmar, med en genomsnittstid på uppskattningsvis en dryg timme. Vidare delades under-
sökningen in i ett internt och ett externt perspektiv. Det interna perspektivet hade som hu-
vudsyfte att uppmärksamma förbättringsområden genom att samla in olika avdelning-
ars/intressenters uppfattningar om användningen av den nuvarande processen. I det exter-
na perspektivet var det ena huvudsyftet att samla in information om alternativa tillväga-
gångssätt vid utformningen av industrialiseringsprocesser, vilket var tänkt att vara till 
hjälp vid den kommande idégenereringen. Det andra huvudsyftet var att utöka förståelsen 
för tänkesättet bakom användningen av generiska processer samt att undersöka den praxis 
som råder vid tillämpning av den generiska industrialiseringsprocessen. 
 
3. Bearbetning av data och inomfallsanalys 
För att göra den insamlade datamängden hanterlig och förståelig bearbetade vi denna ge-
nom reducering och kategorisering. Därefter utförde vi en inomfallsanalys på det bearbe-
tade materialet. Analysen var helt och hållet förnuftsbaserad och inga teoretiska aspekter 
från litteraturen lyftes in i resonemang och bildande av hypoteser. Underlaget för denna 
analys begränsades därmed till det insamlade materialet samt den förståelse som vi under 
arbetets gång byggt upp för processen och den omgivande kontexten. Trots detta fanns 
förstås ett indirekt inflytande från vid tidpunkten genomgången litteratur, i enlighet med 
den diskussion om abduktion som förts ovan.  
 
4. Förslagsgenering och urval 
Med resultatet av inomfallsanalysen som grund tog vi fram ett antal konkreta förslag på 
tänkbara processförbättringar. Förslagen berör varierande områden och har stor innehålls-
lig spännvidd, vilket är ett utslag av att intervjustudien var allmänt hållen och diagnostise-
rande. Ett urval gjordes därefter av de förslag som vi skulle arbeta vidare med och genom-
föra inom ramen för examensarbetet. 
 
8 
5. Genomförande av förändringar 
Efter att vi fastställt arbetsinriktningen genom att välja ut ett mindre antal av de framtagna 
förslagen utförde vi de nödvändiga förändringarna i den befintliga industrialiseringspro-
cessen. Till viss del byggde förslagen på idéer vars genomförbarhet inte undersökts fullt 
ut, vilket medförde att vi fick göra en del modifieringar av de ursprungliga idéerna under 
arbetets gång. Ett flertal personer, ca femton stycken, inom skilda organisatoriska områ-
den involverades i förändringsarbetet och bistod med hjälp och feedback. Arbetet med ut-
förandet av de konkreta förändringarna kom därför att bli något av en ”empirisk bifas” i 
vilken vi indirekt fick ytterligare insikter i de uppfattningar och föreställningar rörande 
industrialiseringsprocessen som de olika aktörerna har. Vidare bidrog arbetet med att öka 
vår kunskap om den organisatoriska förståelsen för processens uppbyggnad och innehåll. 
 
6. Avslutande diskussion/analys med teoretiska aspekter 
I inomfallsanalysen gjorde vi ett medvetet val att endast utgå från empiriska data och 
därmed inte betrakta processen ur ett bredare teoretiskt perspektiv. Den teoretiska för-
djupningen har vi i stället förlagt till den avslutande diskussionen. I denna jämför vi det 
under hela studien ackumulerade och bearbetade empiriska materialet med teorier inom 
aktuella forskningsområden, t.ex. projektstyrning och processorienterat arbete. Diskussio-
nen är inriktad på att besvara de övergripande frågeställningar som ställts upp för studien 
och syftar därmed till att bidra till en ökad kunskap kring vad som krävs för att skapa en i 
längden välfungerande och understödjande process. 
 
Vi har tidigare berört att industrialiseringsprocessen inbegriper många olika organisatoriska om-
råden och att man därför inte i en handvändning skapar sig en uppfattning om vad som är den 
idémässiga kärnan i processen. Av den anledningen utförde vi ett förberedande arbete med att 
undersöka vilket som är syftet med processen. Industrialiseringsprocessen i Katrineholm saknar 
en processpecifikation, varför vi fick söka oss till andra källor, till exempel dokumentation för 
liknande processer på andra producerande enheter inom Ericsson och dokumentation för den ge-
neriska processen. När informationen i dessa dokument inte helt och hållet uppfyllde våra behov 
ägnande vi oss även åt brainstorming för att ställa upp syften som vi tyckte var relevanta. Vi 
sammanställde därefter processens identifierade syften i punktform och gjorde en avstämning 
med styrgruppen. Grundtanken med detta arbete var att skapa en bedömningsgrund för komman-
de prioriteringar i samband med det konkreta förändringsarbetet, vilket gav oss bättre förutsätt-
ningar att utvärdera den befintliga processens styrkor och svagheter.  
 
Värt att nämna är därför att vi ursprungligen hade ett schematiskt upplägg som utgick från ett 
uppställande av industrialiseringsprocessens syften. Detta följdes av ett steg för analys av hur väl 
processen uppfyller sina syften, för att därigenom kunna exponera dess möjliga förbättringspo-
tential. Med tiden kom vi praktiskt att gradvis överge detta upplägg; den främsta orsaken var att 
förståelsen för processen växte successivt och att det kändes som arbetet med processens syften 
blev mer överflödigt än givande. Den framtagna listan med syften var från början tänkt att vida-
reutvecklas och alla respondenter fick därför besvara frågan om vilka syften som de anser att pro-
cessen uppfyller. Vi gjorde dock aldrig någon vidareutveckling av listan, eftersom det inte var 
motiverat ur arbetssynpunkt. I och med att arbetet med att ta fram och analysera processens syf-
ten i slutändan inte kan betraktas som centralt för den genomförda studien har vi utelämnat det i 
beskrivningen av upplägget ovan. 
 
9 
Datainsamling 
Vi tänkte här presentera hur datainsamlingen under studien gått till och några av de idéer som 
väglett oss i arbetet. Till att börja med vill vi uppmärksamma att inställningen till det utförda ar-
betet varit mycket positiv i organisationen, varför det varit förhållandevis lätt att ordna intervjuer 
med utvalda personer. Endast i handfull fall fick vi nekande svar. Vi anser dock inte att dessa 
uteblivna intervjuer påverkat det slutgiltiga resultatet nämnvärt.  
 
I kvalitativa studier finns det ringa skäl att göra slumpmässiga urval av respondenter. Utmärkan-
de är i stället att ta del av enskilda nyckelpersoners sätt att se på världen och/eller det studerade 
fenomenet. Det gäller att genom dessa få tillgång till information och händelser som är relevanta 
för att kunna besvara den undersökta problemställningen (Ryen 2004). I syfte att medvetandegöra 
vilka aspekter som var intressanta att beakta i denna studie tog vi fram en uppsättning av urvals-
parametrar med identifierade valmöjligheter. En uppställning över dessa återges i appendix 1. 
Tillsammans ger parametrarna en ganska god bild över vilka tänkbara urval som vi uppfattade 
som relevanta för studien. Vid själva urvalet av personer var styrgruppen till stor hjälp. Styrgrup-
pen var av uppfattningen att vi skulle rikta in oss på att intervjua kunniga personer med stor erfa-
renhet av industrialiseringsarbete inom sina respektive områden, en rekommendation som vi med 
något enskilt undantag följde.  
 
Som redan angetts delade vi in undersökningen under intervjufasen in i ett internt och ett externt 
perspektiv. Det interna perspektivet omfattar intervjuer med processens lokala intressenter i Ka-
trineholm, uppdelade efter de organisatoriska intressentgrupper som de representerar. Det externa 
perspektivet inbegriper dels en benchmarking-studie riktad mot andra producerande Ericssonen-
heter med liknande processer och dels intervjuer med personer med insyn och kunskaper i den 
generiska industrialiseringsprocessen och det pågående ”process alignment”-arbetet. Både för det 
interna och det externa perspektivet använde vi oss av halvstrukturerade intervjuer, vilket innebär 
att vi tog fram diskussionsunderlag som innehöll en grov förhandsstruktur på intervjun med an-
givna teman och huvudfrågor. Förhållningssättet till underlaget var att det skulle fungera som ett 
ramverk för intervjun, men inte vara en begränsning för samtalet. Vi följde därför inte underlaget 
fråga för fråga utan använde det relativt fritt och försökte att följa upp intressanta trådar som 
uppkom under intervjuerna. Genom att använda oss av en viss strukturering kunde vi förbereda 
intervjun och se till att inga av de ämnesområden som vi på förhand uppfattade som viktiga föll 
bort under intervjun. För att kunna ställa relevanta frågor anpassade vi diskussionsunderlagen för 
de olika intressentgrupperna. Vid utformandet av underlagen utgick vi från en grundmodell och 
modifierade denna för en bättre överensstämmelse med det aktuella området. Några exempel på 
diskussionsunderlag (för projektledning, processledning och linjen/industrialization) finns i ap-
pendix 2. Diskussionsunderlagen betraktades som arbetsdokument och vi gjorde vissa modifie-
ringar under arbetets gång för att de bättre skulle ringa in de mest intressanta ämnena för den be-
rörda intressentgruppen. Därför ställde vi inte alltid samma frågor till alla respondenter inom en 
viss intressentgrupp.  
 
I benchmarking-studien ingick tre producerande enheter på Ericsson med liknande industrialise-
ringsprocesser som den i Katrineholm. Fokus i studien låg i första hand på hur de utformat sina 
industrialiseringsprocesser och i andra hand på vilka delar i processarbetet som de ansåg sig vara 
bra på. Anledningen till detta är att vi därmed kunde göra en egen bedömning av vilka process-
aspekter som var intressanta för vårt arbete. En annan faktor som togs i beaktning under studien 
10 
var överförbarheten hos intressanta lösningar i de benchmarkade processerna, dvs. om lösningar-
na var applicerbara på industrialiseringsprocessen i Katrineholm.  
 
Cheng, Fong och Ho (1998) föreslår en modell för klassificering av olika benchmarking-varianter 
i vilken ingår tre stycken dimensioner: referenstyp (”nature of referent other”), innehåll (”content 
of benchmarking”) och syfte med den etablerade relationen (”purpose for the relationship”). Re-
spektive dimension innehåller ett antal möjliga typer, så att ett urval av typ i de tre dimensionerna 
utgör en klassificering av benchmarkingen. Vårt fall av benchmarking kan med terminologin i 
denna modell klassificeras på följande sätt: internal – process – collaborative. Studien är intern 
eftersom benchmarkingen sker inom företaget genom jämförelser med liknande enheter; det är en 
arbetsprocess som benchmarkas och jämförelsen syftar till att förbättra kunskapsdelningen inom 
de berörda enheterna. Även om det sistnämnda inte utgjorde huvudsyftet med vår benchmarking 
accentueras det av att de benchmarkade enheterna visade ett tydligt intresse för utfallet av utveck-
lingsarbetet med den befintliga processen i Katrineholm. Det talas dessutom rent allmänt en hel 
del om vikten av att utnyttja synergier i Ericssons nya industrialiseringsorganisation, bland annat 
genom harmonisering av arbetssätt och implementering av best practice.  
 
Datainsamlingen under det konkreta förbättringsarbetet skiljde sig väsentligt från intervjufasen. 
Den bestod av informella samtal, enskilt eller i mindre grupper, och saknade förhandsstrukture-
ring i form av diskussionsunderlag eller liknande. Förbättringsarbetet var inriktat mot ett bestämt 
mål och vi var därför fullt medvetna om vilken information som vi behövde för att kunna uppfyl-
la detta. Efter en kort presentation av mål och arbetsinriktning kunde vi därför föra en fri konver-
sation med de personer som deltog i arbetet.  
 
Det sammanlagda antalet intervjuer och informella samtal blev förhållandevis högt. På grund av 
att kunskaperna om processen finns ute i organisationen upplevde vi det som naturligt att vi an-
vände oss av organisationen för att hjälpa till att diagnostisera och praktiskt utveckla industriali-
seringsprocessen. Processens tvärfunktionella karaktär medför att den får många intressenter med 
skilda uppfattningar om vilka insatser som bör prioriteras. Genom att använda oss av ett brett 
spektrum av respondenter skapade vi en plattform som gav oss en förståelse för verksamhetens 
krav på processen. Det gjorde i sin tur att vi kände oss säkrare i kommande beslutsituationer när 
vi behövde göra prioriteringar bland tänkbara förändringar. 
 
Litteratursökning 
Vid sökande efter litteratur i pappersform har vi använt oss av bibliotekssystemet LIBRIS webb-
sök. E-tidskrifter har sökts genom KTH Bibliotekets online-resurser (tjänsten Samsök). I littertur-
sökningen har ett flertal nyckelord använts, varav följande utgör ett axplock: checklist, check-list, 
cross-functional, industrialization, new product introduction, NPI, process design/model, process 
improvement, process reengineering, processledning, product development/innovation, product 
innovation management/model och projektmodell. 
 
Databehandling och analysmetodik 
Innan vi utförde den förnuftsbaserade analysen (inomfallsanalysen) på det insamlade intervjuma-
terialet utformade vi en metod som hämtade inspiration från Huberman och Miles ”iterativa ana-
lys” (1994). Därför ska vi inleda detta avsnitt med en kort redogörelse av några utvalda aspekter 
av Huberman och Miles analytiska synsätt för att därefter ge en beskrivning av vår modell. Med 
tanke på den tidigare epistemologiska diskussionen kan det vara värt att nämna att Huberman och 
11 
Miles betecknar sig själva som ”transcendentala realister” – de intar ståndpunkten att sociala fe-
nomen existerar i den objektiva världen och att det finns lagbundna och förhållandevis stabila 
relationer dem emellan vilka det är forskarens uppgift att urskilja.  
 
Huberman och Miles definierar dataanalys som tre sammanlänkade subprocesser: ”data reduc-
tion”, ”data display” och ”conclusion drawing and verification”. Hur de hänger samman samt de-
ras förhållande till datainsamling visas i figur 1 nedan.  
 
 
 
Figur 1. Komponenter i dataanalys. Efter Huberman och Miles (1994) 
 
Modellen beskriver ett iterativt arbete som förekommer i studiens alla faser; under planering av 
studien, under datainsamling och tidiga analyser samt efter datainsamlingen är avslutad vid fram-
tagandet av den slutgiltiga analysen och studiens slutsatser.  
 
Genom ”data reduction” minskas den ingående datamängden på två olika sätt. Dels görs en före-
gripande reducering genom preciseringar av det konceptuella ramverket, frågeställningar, fall 
som ska studeras och tillvägagångssätt. När data har samlats in görs vidare reduceringar genom 
sammanfattningar, kodning, sammanslagning, etc. ”Data display” syftar på att forskaren använ-
der sig av komprimerade sammanställningar av informationen som en naturlig del av analysen, 
för att göra det enklare att komma fram till slutsatser. Miles och Huberman hävdar att forskaren i 
typfallet behöver en reducerad uppställning av data som bas för sitt tänkande och meningsska-
pande. Den tredje delprocessen, ”conlclusion drawing and verification”, består av tolkning och att 
skapa mening med hjälp av sammanställda data. Huberman och Miles gör en uppställning över 
tretton sätt för att skapa mening. Vi tänkte inte räkna upp alla dessa här, utan endast ange de som 
är av intresse för denna studie: att notera mönster och teman, kategorisering/gruppering, att skapa 
kontraster och jämförelser, att finna faktorer, att notera relationer mellan variabler, att bygga en 
logisk kedja av bevis, och att skapa konceptuella/teoretiska sammanhang.  
 
Det iterativa inslaget är betonat i Huberman och Miles analysmodell, som företrädesvis är inrik-
tad på studier med väldigt stora empiriska datamängder (i vilka man till och med ibland utför 
analyser med hjälp av speciellt anpassad mjukvara). Trots detta kunde vi se en del värdefulla in-
slag i deras tänkande om det anpassades efter den datamängd, knappt trettio intervjuer, som vår 
inomfallsanalys utgick ifrån. Skälet till att vi fann ett värde i en strukturerad modell ligger fram-
för allt i att vi ville bearbeta data för att skapa oss en klar överblick över rådande uppfattningar av 
olika processaspekter hos intressentgrupperna i organisationen. För att den skulle passa vårt syfte 
tonade vi ner det iterativa arbetssättet i modellen. En viss typ av iteration förekom dock under 
12 
intervjufasen i och med att processens intressentgrupper intervjuades i en bestämd ordning. Detta 
gjorde att insamlingen av data från en grupp i viss utsträckning kom att påverka frågor och priori-
teringar under intervjuerna av personer i den efterföljande intervjugruppen.   
 
Vår analysmodell strävar efter en genomtänkt och systematisk behandling av insamlad data. Den 
utgår från den nämnda uppdelningen i ett internt och ett externt perspektiv. Det interna perspekti-
vet har delats in i tre områden/intressentgrupper – projektledning, produktledning och lin-
jen/industrialization. För den sistnämnda gruppen kan dessutom ytterligare en indelning göras i 
verksamhetsområdena nod, modul och logistik. Det externa perspektivet består dels av intres-
sentgruppen process alignment/generiska processen samt dels av information från benchmarking-
studien. Vidare är modellen uppdelad i två steg: sammanställning och analys. I figur 2 visas en 
grafisk beskrivning av analysmodellen. 
 
 
 
 
Figur 2. Grafisk gestaltning av analysmodell 
 
Praktiskt gick sammanställningen till på så vis att vi utgick från de intervjuanteckningar som vi 
ställt samman för varje genomförd intervju. Vi sorterade innehållet i anteckningarna under lämp-
liga kategorier, som benämndes efter den aspekt av processen eller industrialiseringsarbetet som 
informationen berörde. Kategorierna var bara preliminärt specificerade på förhand och förändra-
des en hel del under sammanställningen. Därigenom går det att säga att de till stor del växte fram 
ur det insamlade intervjumaterialet. Utöver kategorisering använde vi oss av kodning av den in-
formation som sorterades under respektive kategori för att definiera vilken typ av information 
som det rör sig om, exempelvis problem/förbättringspotential. Appendix 3 innehåller en förteck-
ning över de kategorier och den kodning som använts under sammanställningen.  
 
13 
Efter kategoriseringen gjorde vi en reducering av datamängden genom att ta fram en samman-
ställning i punktform av den viktigaste och mest relevanta informationen för varje delområde i 
analysmodellen. Struktureringen i sammanställningen utgick från de urskiljda kategorierna. 
Sammanställningen var ett kraftigt destillat av det insamlade intervjumaterialet och det primära 
underlaget vid den analys som därefter genomfördes. Det kan också noteras att vi genom det ut-
förda arbetet med sammanställning och reducering också indirekt skapade oss en bra uppfattning 
av det empiriska materialet, vilket förenklade den efterföljande analysen.  
 
Om vi återgår till de sätt för att skapa mening som Huberman och Miles definierar ser vi att den 
metod som vi använde för att sammanställa och bearbeta materialet innehåller flera prov på dessa. 
Ytterligare ett av de angivna sätten, att skapa kontraster och jämförelser, applicerades också in-
ledningsvis i analysen när vi jämförde de olika åsiktsuttrycken inom respektive intressentgrupp i 
det interna perspektivet med varandra.  
 
Teori och empiri  
I inomfallsanalysen, som utgjorde en del av det praktiskt orienterade arbetet på företaget, valde vi 
som nämnt att inte blanda in teoretiska aspekter från litteraturen. Det analytiska upplägget var 
primärt induktivt och baserades på logiskt tänkande och sunt förnuft. Studiens mer teoretiska re-
sonemang har vi istället förlagt till den avslutande diskussionen, som även utgår från ett bredare 
empiriskt material i och med att den även beaktar de nya insikter som tillkom under genomföran-
det av de föreslagna förändringarna. I denna slutanalys ska vi lyfta blicken för att urskilja vilka 
mer generella samband som studien pekar på och med hjälp av både empiriskt material och be-
fintlig teoribildning försöka besvara detta arbetes övergripande frågeställningar. Vi kommer där-
med att få anledning att undersöka hur våra kunskaper och lärdomar från hela arbetet kan ankny-
tas till teorier och åsiktsinriktningar inom samtida forskning. 
 
2.3 Kvalitetsaspekter 
Ryen (2004) anger fyra konventionella kvalitetskriterier för kvalitativ forskning: sanningsvärde 
(inre validitet), tillämplighet (extern validitet), konsistens (reliabilitet) och neutralitet (objektivi-
tet). Ryens beskrivningar av dessa kriterier har också legat till grund för redogörelsen av deras 
betydelse nedan. 
 
Sanningsvärdet, eller den inre validiteten, syftar till att bedöma om de dragna slutsatserna och 
angivna kausalitetssamband gäller för en bestämd miljö, dvs. miljön för den genomförda studien. 
Den uppgift som föreligger forskaren blir därför att försöka avvärja potentiella hot mot studiens 
resultat. Vi kommer därför löpande att behandla tänkbara invändningar mot de påståenden som vi 
gör, och föra ett resonemang för att tydligt underbygga dragna slutsatser. Arbetet har också skett i 
nära samarbete med ett flertal personer i organisationen, som gjort att vi enkelt kunnat reda ut 
osäkerheter kring enskilda frågor och göra avstämningar av uppkomna idéer och tankegångar. 
 
Studieresultatets tillämplighet, eller externa validitet, berör om det går att göra generaliseringar 
av gjorda påståenden så att de även gäller andra miljöer/kontexter. Vårt arbete har en tydlig fall-
studiekaraktär, varför det inte är rimligt att dra alltför långtgående generella slutsatser. I avsnitt 
1.3 berörde vi för vilka andra sammanhang som de generella resonemangen i studien borde kunna 
uppvisa någorlunda god relevans. Det är dock viktigt att ha i åtanke att dessa resonemang endast 
14 
bygger på empiriskt material från ett fall. Vidare hoppas vi att genom fallstudien praktiskt kunna 
belysa några områden inom aktuell teoribildning. 
 
Konsistens eller reliabilitet är ett kvalitetsbegrepp som vanligen betraktas som problematiskt för 
kvalitativa studier och har sin främsta användning inom kvantitativ forskning och naturvetenskap. 
Inom dessa områden anger reliabiliteten de använda mätinstrumentens och måttenheternas tillför-
litlighet och vetenskapliga användbarhet (Ejvegård 1996). Ett mätinstrument uppvisar reliabilitet 
om samma mätvärden går att reproducera vid upprepade mätningar. I kvalitativ forskning där 
både mätmetoder och studieobjekt har en högre grad av subjektivitet blir en sådan definition som 
sagt problematisk. Reliabilitet kommer därför snarare att handla om att forskaren säkerställer att 
det empiriska materialet behandlats och tolkats på ett tillförlitligt sätt. I vår undersökning spela-
des in merparten av intervjuerna in, samtidigt som vi båda förde anteckningar. Det gjorde att vi 
vid den skriftliga dokumenteringen av intervjun kunde resonera kring eventuella osäkerheter ut-
ifrån tre referenspunkter. Inspelningarna kom främst till användning vid tveksamheter eller vid 
dokumentation av speciellt intressanta ämnesområden, då vi uppfattade anteckningarna som 
ofullständiga. Som redogjorts för ovan, använde vi också en systematisk metod för sammanställ-
ning och reducering av data just för att undvika godtycklighet och snedvridna perspektiv. För att 
möjliggöra att läsaren skapar sig en egen bedömning av studiens reliabilitet kommer vi vidare i 
denna rapport att försöka redogöra för det empiriska materialet på ett sätt som gör det möjligt att 
förstå de slutsatser som vi dragit utifrån detta.  
 
Det sista kvalitetskriteriet är neutralitet/objektivitet, vilket syftar till forskarens förhållningssätt 
till studieobjektet. I vårt fall, där vi erhållit ett uppdrag från en extern uppdragsgivare, blir det 
därför viktigt att vara öppna med de erfarenheter som vi haft under det praktiska arbetet. På så 
sätt kan vi undvika att redogörelsen för studien och dess slutsatser blir missvisande. 
15 
3 Beskrivning av verksamheten 
Beskrivningen av företaget Ericsson och verksamheten i Katrineholm är tänkt att ge läsaren bak-
grundsinformation om studiens organisatoriska sammanhang. Informationen om företaget Erics-
son har hämtats från årsredovisningen för 2006 och uppgifter från Ericssons publika hemsida. 
Verksamheten i Katrineholm beskrivs med hjälp av information från Ericssons intranet, bland 
annat en presentation från ett All Employee-möte för medarbetarna i Katrineholm den 24 januari 
2007. 
 
3.1 Ericsson på koncernnivå 
Ericsson är en världsledande aktör inom telekommunikationslösningar, både för det mobila och 
för det fasta nätet. Lösningarna gäller såväl utrustning som tjänster. Inom mobilnät för 2G (GSM) 
och 3G (WCDMA/HSPA) är företaget den största aktören i världen. Ericsson är också en ledande 
leverantör av mobiltelefoner genom ett joint venture med Sony Ericsson. Omsättningen uppgick 
under 2006 till ca 178 miljarder och företaget har ca 64000 anställda, varav ca 19000 i Sverige. 
Nätverk i över 175 länder använder sig i nuläget av Ericssonutrustning och 40 procent av alla 
mobiltelefonisamtal passerar genom denna utrustning. Den vision som företaget anger är att 
vara ”the prime driver in an all-communicating world”.  
 
Ericsson anger tre styrkor, eller framgångsfaktorer, hos företaget: långsiktiga kundrelationer, 
världsledande teknik och fokus på Operational Excellence. Det sistnämnda begreppet innebär 
bland annat att man inom företaget strävar efter att identifiera och använda sig av de bästa tänk-
bara metoderna inom verksamhetens kärnområden. Begreppet omfattar också att lägga särskild 
betydelse vid att förstå och agera efter kundbehoven och att arbeta smartare. Operational Excel-
lence är ett begrepp inriktat mot företagets arbetssätt och därmed även dess processer, vilket i års-
redovisningen för 2006 uttrycks på följande sätt: ”Vårt uppdrag […] kräver enkla och effektiva 
processer som konsekvent levererar produkter och tjänster med hög kvalitet till låg ägandekost-
nad.” Enligt Ericsson har fokus på Operational Excellence bidragit till att en ökad försäljning inte 
åtföljts av ökade omkostnader. Ledtiderna inom forskning och utveckling har också sjunkit med 
20 procent. Sammantaget kan kunderna se fram emot produkter med kortare ”time to market” och 
till en lägre kostnad.  
 
 
 
Figur 3. Makrovy över Ericssons organisation 
16 
 
I januari 2007 genomförde Ericsson en omorganisation för att åstadkomma en mer kundoriente-
rad organisation. Efter denna är verksamheten uppdelad i tre affärsområden: Networks, Global 
Services och Multimedia. I figur 3 visas en översiktlig bild av den nya organisationen. 
 
3.2 Verksamheten i Katrineholm 
Fabriken i Katrineholm startades upp 1946 och var Ericssons första fabrik utanför Stockholm. 
Numera ansvarar enheten i Katrineholm i första hand för lågvolymsproduktion och industrialise-
ring av produktgrupperna Mobile Core, Wireline och Service Layer. Organisatoriskt ligger enhe-
ten inom affärsområdet Networks.  
 
Verksamheten i Katrineholm består av två organisatoriskt separerade enheter, Production Unit 
Katrineholm och PIM Platforms (Product Introduction Management). Production Unit Katrine-
holm är fabriksorganisation, som har tre huvudenheter: modulproduktion, nodproduktion och lo-
gistik. Figur 4 visar organisationsschemat för Production Unit Katrineholm.  
 
 
 
Figur 4. Organisationsschema för Production Unit Katrineholm 
 
I fabriksorganisationens uppgifter ingår att tillverka och säkerställa leverans av produkter, dels 
under produktintroduktionsfasen och dels efter att produkten frisläppts. I produktionen testas 
också produkten innan leverans samt konfigureras efter kundens licensvillkor. Andra uppgifter 
som föreligger fabriksorganisationen är till exempel att bedriva leverantörsutveckling inom de 
ramavtal som tagits fram av den centrala funktionen för inköp och att utföra reparationer på re-
turnerade produkter.  
 
PIM Platforms är en enhet som tillkom för ca två år sedan. Fram till slutet av 2006 innehöll enhe-
ten i stort ett projektkontor, med produktledare och projektledare som förberedde och bedrev in-
dustrialiseringsprojekten. I samband med omorganisationen inom Ericsson, som började gälla i 
17 
januari 2007, har även mycket av den tekniska kompetens som behövs för industrialiseringsarbe-
tet lyfts in i PIM Platforms. Härigenom ingår de tekniska avdelningarna produktionsteknik, 
testutveckling för PBA (Printed Board Assembly) och testutveckling för noder i enheten.1 Ett or-
ganisationsschema för PIM Platforms visas i figur 5, i vilket även framgår hur projektkontoret är 
uppdelat i tre team för olika typer av plattformar.  
 
 
 
 
Figur 5. Organisationsschema för PIM Platforms 
 
Organisatoriskt tillhör PIM Platforms en överordnad PIM-organisation med flera enheter. För 
arbetet inom hela PIM har några vägledande principer tagits fram. En princip är att det ska finnas 
en tydlighet rörande gränssnitt och arbetssätt gentemot produktutvecklingsenheterna. En annan är 
att PIM-organisationens Operational Excellence ska förbättras genom en utökad tillämpning av 
best practice. 
 
Som namnet antyder ansvarar projektkontoret på PIM Platforms för projekt som bedrivs för att 
genomföra produktintroduktioner av plattformsprodukter. Enheten ansvarar även för introduk-
tionsprojekten för de applikationsprodukter som tillverkas i Katrineholm. Anledningen till detta 
                                                 
1 Omorganisationen påverkade vår studie genom att förutsättningarna för industrialiseringsarbetet delvis förändrades 
under arbetets gång. Framför allt fanns det i organisationen en viss osäkerhet kring ansvarsfördelningen mellan PIM 
Platforms och fabriksorganisationen. 
18 
är att man anser att PIM Platforms har goda kontakter med fabriksorganisationen och det är ef-
fektivare att leda det arbetet med produktions- och försörjningsförberedelser på plats i fabriken.  
 
Kommande utmaningar 
Producerande enheter inom telecom-industrin befinner sig i en hård konkurrenssituation, och al-
ternativet att outsourca verksamheten till låglöneländer ligger ofta nära till hands. Ericsson i Ka-
trineholm strävar därför efter att bli ett kostnadseffektivt alternativ för LVHM-tillverkning (Low 
Volume High Mix) samt att vara självklart val vid produktintroduktion av produkter inom fabri-
kens kompetensområde. För att åstadkomma detta är ett flertal åtgärder under implementering, 
till exempel har ett nytt produktionskoncept tagits fram. Detta innebär att produktionen görs mer 
flödesorienterad med taktade arbetsstationer/operationer. En annan pågående förändring är att 
göra tillverkningssystemet förbrukningsstyrt i stället för prognosstyrt (dvs. övergång från ”push” 
till ”pull”). Ytterligare nytt tänkande i produktionen är att arbeta efter lean-principen2 och att för-
bättra kvalitetstänkandet.  
 
Inom PIM ligger utmaningen i att se till att de nya produkter som tas fram får en så hög produ-
cerbarhet som möjligt, genom att man i designarbetet så tidigt som möjligt tar hänsyn till till-
verknings- och materialförsörjningsaspekter. I centrum för detta arbete hamnar ett utvecklat sam-
arbete med de berörda designenheterna3. En annan viktig fråga berör harmoniseringen av arbets-
sätt inom PIM-organisationen, bland annat gällande processer och användning av statuskoder 
(koder som används för att definiera olika aspekter av var en produkt befinner sig i produktlivs-
cykeln). Grundtanken bakom harmoniseringen är att kunna förmedla en enhetlig bild utåt, till ex-
empel mot designenheterna, och att skapa skalfördelar genom användning av best practice.  
 
                                                 
2 Lean är en produktionsfilosofi som huvudsakligen går ut på att kontinuerligt arbeta med att minimera spill av alla 
tänkbara former samt att ha en hög fokusering på kunden.  
3 Designenhet används synonymt med produktutvecklingsenhet i rapporten. På Ericsson i Katrineholm kallas pro-
duktutvecklingsenheterna normalt för ”design”. 
19 
4 Teoretisk referensram 
Den teoretiska referensramen består av tre delavsnitt som syftar till att belysa olika aspekter av 
process- och projektbaserad verksamhet. Först ger vi en allmän beskrivning av processer och 
processorienterat arbete. Sedan tar vi upp formaliserade utvecklingsmodeller – de idéer som lig-
ger bakom modellerna, deras tillämpbarhet, starka och svaga sidor, etc. På detta följer en 
genomgång av projekts beroenden till sin organisatoriska omgivning och vilka möjligheter som 
finns för att ta tillvara på erfarenheter från tidigare projekt. Vi vill även nämna att vissa teoretis-
ka områden medvetet utelämnats. Speciellt gäller detta den ganska omfattande floran av littera-
tur rörande business process reengineering/improvement/management. Huvudskälet är att denna 
tar upp processorientering ur ett övergripande perspektiv och är inriktad på en effektivisering av 
de huvudprocesser som löper genom hela företaget. Vår studie behandlar däremot mer operativa 
processer betydligt längre ner i hierarkin, vilket gör sådana resonemang mindre relevanta. 
 
4.1 Processer och processorientering 
Olika författare definierar en process på likartade sätt men formuleringarna kan skilja sig åt. 
Ljungbers och Larssons (2001) definition på en process är: 
 
[...] ett repetitivt använt nätverk av i ordning länkade aktiviteter som använder informa-
tion och resurser för att transformera ”objekt in” till ”objekt ut”, från identifiering till till-
fredsställelse av kundens behov. 
 
En process är alltså en kedja av sammanhängande aktiviteter från start till mål som är repetitiv 
och tillför värde till någon eller något. Med tydligt definierade mål blir sambandet mellan aktivi-
teterna mer logiska och det blir lättare att förstå sig på processen. En process innehåller inga re-
surser, som t.ex. lokaler, verktyg och material eller personal, utan dessa tillförs vid behov för att 
aktiviteterna ska kunna genomföras. Välfungerande processer är ofta horisontella och de skär 
tvärs igenom funktioner såväl som organisationer. Trots detta så finns det verksamheter som be-
skriver sina processer med den egna organisationen som mall och har svårt att bortse från ett re-
virtänkande som mottarbetar själva grundtanken med processer. En process har alltid en kund och 
därför måste ses ur kundens perspektiv eftersom det är kundens behov som ska uppfyllas (Carls-
son et al. 2005). 
 
De processer som skapar mervärde för kunden kallas oftast för huvudprocess eller kärnprocess 
beroende vilket företag man pratar om och processer som skapar indirekt värde för kunden kallas 
för stödprocesser. En huvudprocess delas oftast in i delprocesser för att de ibland kan bli för stora 
och därmed svårhanterliga. Vidare består delprocesserna av ett antal aktiviteter, se figur 6. (Di-
cander Alexandersson 2004) 
20 
 
 
Figur 6. Beskrivning av huvudprocess. Efter Dicander Alexandersson (2004) 
 
I en verksamhet som vill införa ett processorienterat arbetssätt ska det finnas en ledningsstruktur 
med en processägare som stöder arbetssättet. En processägare ska ha de befogenheter som behövs 
för att kunna fatta beslut som inte är bundna av organisatoriska gränser. Kort kan vägen till ett 
processorienterat arbetssätt beskrivas i tre steg (Carlsson et al. 2005). 
 
1. Att införa processyn 
2. Att effektivisera verksamhetens processer 
3. Att införa en ledningsstruktur med processägare  
 
För en verksamhet som vill arbeta processorienterat handlar det först och främst om att få medar-
betarna att tänka tvärfunktionellt i stället för hierarkiskt. Alla i organisationen ska introduceras 
och utbildas i att tänka i processer annars riskerar man att både ledningsstrukturen och arbetet 
med att effektivisera processerna havererar (Carlsson et al. 2005). 
 
Arbete med processutveckling förutsätter initialt en kartläggning av de processer som finns i or-
ganisationen. Detta är ett sätt att ta reda på hur verkligheten ser ut och bilda en gemensam upp-
fattning om den för att hitta bästa vägen till målet samt att identifiera verksamhetens styrkor och 
svagheter (Carlsson et al. 2005). Vid kartläggning av processer måste ett företag klargöra sin 
egen syn på processbegreppet (Ljungberg och Larsson 2001) 
 
En verksamhet kan arbeta med att utveckla sina processer på två sätt, antingen genom att förbätt-
ra de processer som redan finns med små successiva steg eller att förnya sina processer genom att 
skapa något helt nytt. S-kurvan i figur 7 visar hur processförbättringarna följer kurvan från start 
till slut av en processförbättringscykel. I början av processförbättringsarbetet är det alltid svårt att 
åstadkomma förbättringar, i mitten går det relativ lätt och i slutet blir det återigen svårt. När slutet 
av en processförbättringscykel är nådd och det blir svårt att åstadkomma förbättringar är det dags 
att ta fram en helt ny process (Lewis 1998). 
21 
 
 
 
 
Figur 7. Processförbättringscykeln. Från Lewis (1998. s277) 
 
Med ständiga förbättringar kan verksamheten möta omvärldens förväntningar och krav samt ef-
fektivisering av de egna processerna ske. Carlsson et al. (2005) beskriver arbetet med ständiga 
förbättringar med hjälp av Deminghjulet, den så kallade PDSA-cykeln (som står för Plan, Do, 
Study, Act).  
 
• I Plan-fasen ska man beskriva problemet och analysera dess orsak för att hitta olika lös-
ningsförslag. Vidare ska man ta fram en plan för att genomföra förbättringarna.  
 
• I Do-fasen ska man genomföra planen och processkartläggningen praktiskt. 
 
• I Study-fasen ska man göra en utvärdering av de genomförda förändringarna angående 
vad som har lyckats och vad som behöver omarbetas. 
 
• I Act-fasen ska man se till att implementera lyckade resultat i vardagsrutiner samt förbe-
reda för en ny genomgång av PDSA-cykeln för det som behöver omarbetas. 
 
Det är vanligt att en verksamhet delas upp i en så kallad linjeorganisation för att förtydliga an-
svarsområden och beslutsgångar. En linjeorganisation skapar en hierarki som underlättar för che-
ferna att styra över organisationen och få rapporteringar (Steinkeller 2002). Trots fördelarna finns 
det risker att avdelningarna fokuserar på sina egna resultat och inte hela företagets resul-
tat.(Dicander Alexandersson 2004). 
 
Till skillnad från linjeorganisationen så är en projektorganisation tillfällig och finns bara så länge 
projektet varar. När verksamheten bedrivs i form av projekt som är tvärfunktionella och ingår 
22 
inom flera grenar av linjeorganisationen får man en (linje/projekt-) matrisorganisation, se figur 8 
(Steinkeller 2002). 
 
 
Figur 8. Projektbaserad matrisorganisation. Från Steinkeller (2002) 
 
För att denna typ av organisation ska fungera så krävs det god kommunikation och styrning, samt 
att ledningen i verksamheten definierar regler och ser till att dessa efterlevs. Det är också viktigt 
att samtliga inblandade förstår vad denna typ av organisation innebär och vilka krav den ställer på 
den enskilde medarbetaren (Steinkeller 2002). 
 
4.2 Formaliserade utvecklingsmodeller 
4.2.1 Stage-gate-modellen – ett kontroll- och styrverktyg 
Formaliserade utvecklingsmodeller, ofta kallade stage-gate-modeller, syftar till att vägleda och 
effektivisera produktutvecklingsverksamheten. I modellerna är produktutvecklingen uppdelad i 
ett bestämt antal faser, vanligen mellan fyra till sex. Respektive fas föregås av en beslutspunkt 
vid vilken det med Coopers (1994) terminologi finns fyra möjliga beslut: ”Go/Kill/Hold/Recycle”. 
Utvecklingsmodeller av denna typ har i stor utsträckning implementerats i större företag och är 
numera vanliga. 
 
Ursprunget till de formaliserade utvecklingsmodellerna är NASA:s utvecklingsmodell PPP (Pha-
sed Project Planning) som togs i användning på 1960-talet. Denna hade liksom dagens modeller 
tydligt definierade faser, men var mer teknikcentrerad och blandade till exempel inte in mark-
nadsaspekter. I figur 9 visas en skiss av en typisk stage-gate-modell. 
 
 
 
Figur 9. Skiss av formaliserad utvecklingsmodell. Från Cooper (1994) 
 
23 
 
Även om utvecklingsmodellerna med tiden fått en ökad parallellitet, där flera funktioner samti-
digt arbetar efter den information som för ögonblicket finns tillgänglig, är den grundläggande fö-
reställningen bakom modellen att utvecklingen av produkter kan ses som ett sekventiellt flöde. 
Produktutvecklingen består därigenom av en sekvens av förbestämda aktiviteter. Respektive akti-
vitet tillhör en viss fas, vilken på förhand går att skilja på från de övriga faserna. Vidare bör det 
projektförlopp som modellen beskriver betraktas som en normativ idealisering av hur projekten 
ska bedrivas. Det är alltså inte fråga om någon deskriptiv modell som strävar efter att förklara hur 
utvecklingsprojekt bedrivs ur ett erfarenhetsperspektiv. De formaliserade modellerna innehåller 
vanligen en specificering av det ideala projektets aktiviteter, vilka roller och ansvarsområden som 
finns i projektorganisationen, vilken dokumentation som rekommenderas, och vilka beslut som 
ska tas under projektgenomförandet (Engwall 2003a). 
 
De formaliserade utvecklingsmodellerna har både förespråkare och mer kritiska betraktare. Den 
person som i första hand förknippas med dessa utvecklingsmodeller är Robert G. Cooper, som 
har skrivit flera artiklar i ämnet och populariserat konceptet. Cooper är också den person som 
myntat termen stage-gate. I början av nittiotalet urskiljde Cooper en andra och en tredje genera-
tionens stage-gate-modell (NASA:s modell var första generationen). Några utmärkande drag för 
de två senare generationerna av modeller har sammanställts i figur 10 (Cooper 1994).  
 
2:a generationen 
3:e generationen 
• Tvärfunktionell, involverar många olika av fö-
retagets funktioner 
• Marknadsföring och produktion har integrerats 
i utvecklingsprocessen 
• Beslutspunkterna/grindarna är tvärfunktionella 
• Det finns en helhetssyn – från idégenerering till 
lansering av produkten 
• Tydlig marknadsorientering, där produktut-
vecklingen sker efter kundens önskemål 
• Parallella aktiviteter och concurrent enginee-
ring 
• Distinkta beslutspunkter med tydliga kriterier 
för ”Go/Kill” som både innehåller kvantitativa, 
finansiella mått och mer kvalitativa värden 
• Strävar efter att effektivisera den 2:a genera-
tionens modell genom en snabbare utveck-
lingsprocess och bättre resursallokering 
• Överlappande faser och mer flytande gränser 
mellan utvecklingsmodellens faser 
• Mindre strikta kriterier för att passera grindar i 
syfte att undvika fördröjningar. Sker praktiskt 
genom villkorliga beslut (”förutsatt att X gäller 
vid tidpunkten Y”) som är situationsanpassade 
• Ökad jämförelse mellan projekt, dvs. hela pro-
jektportföljen tas i betraktande vid ”Go/Kill”-
belsut. Leder till bättre prioritering och ökat 
fokus i utvecklingsverksamheten. 
• Högre flexibilitet avseende tillämpning av mo-
dellen, så att faser, beslutspunkter och aktivite-
ter kan utelämnas eller kringgås. Modellen blir 
därmed mer av en vägkarta en ett regelverk. 
 
Figur 10. Uppställning över utmärkande drag hos 2:a och 3:e generationens utvecklingsmodeller 
 
Den tredje generationens modell kan ses som en vidareutveckling av den andra generationens 
modell och strävar efter att rätta till de brister som denna uppvisar. Cooper (1994) anger, förutom 
brister relaterade till företagens implementering av modellen, sex inneboende svagheter hos den 
andra generationens modell, vilka beskrivs nedan. 
 
24 
1. Alla uppgifter i respektive fas måste utföras innan projektet kan gå vidare till nästa fas. 
Detta är ett sätt att säkerställa att inga viktiga aktiviteter utelämnas eller utförs halvdant. 
Risken är att försenade aktiviteter orsakar fördröjningar och förlänger tiden för projektets 
genomförande. 
2. Utvecklingsmodellerna tillåter inte överlappande av faser, vilket skulle kunna påskynda 
genomförandet.  
3. Många modeller är alltför rigida och kräver att alla projekt löper igenom modellens alla 
faser och beslutspunkter. För projekt med låg risk kan detta innebära överdrivet mycket 
arbete och förseningar. 
4. Utvecklingsmodellerna ger inte prioriteringar i företagets projektportfölj tillräcklig upp-
märksamhet. Sett till hela utvecklingsverksamheten bidrar de därför i ringa grad till att fö-
retaget fokuserar på rätt projekt och rätt allokering av befintliga resurser. 
5. Vissa utvecklingsmodeller är alltför detaljerade, på vilket följer ett antal problem. För 
överdrivet detaljerade modeller uppstår svårigheter med förståelsen. Modellen uppfattas 
lätt som alltför byråkratisk och blir varken fullt accepterad eller implementerad av medar-
betarna. En annan typ av problem är att en detaljerad modell leder till att medarbetarna 
blint följer modellen utan att tänka själva.  
6. En del utvecklingsmodeller är alltför byråkratiska till sin utformning och återspeglar led-
ningens förkärlek till att påtvinga medarbetarna fler möten och pappersarbete.  
 
Den tredje generationens modell blir med detta synsätt en ganska naturlig efterträdare till den 
andra generationens modell. Den innehåller inga dramatiska förändringar, utan snarare ett antal 
inkrementella förbättringar som avspeglar vissa svagheter i den andra generations modell. Många 
företag som använder sig av formaliserade utvecklingsmodeller har också redan implementerat 
flera av de element som utmärker den tredje generationens modeller (Cooper et al. 2002).  
 
Vidare finns det ytterligare några trender inom produktutvecklingsområdet hos best practice-
företag. En sådan trend är att lägga till en ”upptäckarfas” i början av den formaliserade utveck-
lingsmodellen som på ett medvetet sätt ska fånga upp och hantera idéer rörande nya produkter. 
Exempelvis kan detta ske genom kundundersökningar och kundsamarbeten eller genom att man 
på ett eller annat vis försöker ta tillvara den kreativitet som finns internt i företaget. En annan 
trend är att ledande företag försöker att skapa en mer fokuserad grundforskning via införandet av 
en formaliserad stage-gate-modell för forskningsprojekt. Eftersom förutsättningarna är olika skil-
jer sig dessa modeller en hel del från modeller för produktutveckling, bland annat genom att de 
kriterier som används vid beslutspunkterna har en betydligt mer strategisk än finansiell karaktär. 
En tredje trend är att företagen försöker att förbättra sina urvalsprocesser för prioriteringar bland 
utvecklingsprojekten. Ett vanligt förekommande problem är att företag utför för många projekt 
samtidigt med ambitionen att dessutom utföra dem snabbt. För att undvika denna situation beto-
nar företag att beslutspunkterna är ett medel för att avsluta mindre lyckade projekt och ställer upp 
kriterier för att underlätta beslutsfattande. De integrerar även projektportföljshantering vid grind-
passager så att mötena både innefattar en bedömning av projektet i sig och en bedömning av pro-
jektet relativt de övriga utvecklingsprojekten i företagets portfölj (Cooper et al. 2002).  
 
25 
4.2.2 Utvecklingsmodeller ur ett kritiskt perspektiv 
En mer kritisk, om än inte negativ, röst i stage-gate-debatten tillhör Engwall, som dissekerar mo-
dellen för att undersöka dess starka och svaga sidor. Enligt Engwall ligger den största bristen hos 
stage-gate-modellen i att denna stipulerar att projektmålet och dess mening ska fastställas före 
projektets start och därmed utanför själva projektet. Modellen utesluter inte att projektmålet om-
prövas och utvecklas under projektets gång, men bygger samtidigt på ett antagande att en mer 
exakt definition av och målformulering för projektet leder till ett mer lyckat och effektivt projekt 
(Engwall 2003a; 2004). Problemet med en sådan beskrivningsmodell är primärt kunskapsteore-
tisk, eftersom produktutvecklingsarbetet innebär ett ”växelspel mellan teoretisk och praktisk kun-
skap”. I projekten uppstår lärandet och den egentliga problemförståelsen när teoretiska idéer, pla-
ner, och mål konfronteras med ett praktiskt utförande innefattandes exempelvis experiment och 
prototypframtagning. Det förarbete som görs ger därför inte någon egentlig vetskap om vad som 
går att utföra, utan endast en uppfattning om vad som är någorlunda rimligt. Vetskapen uppstår i 
takt med att de idéer och planer som vägleder projektet genomförs. På så sätt kommer projektet 
och projektmålens mening kontinuerligt att förändras när arbetet fortskrider. När arbetet konkre-
tiseras ökar också förståelsen för tekniska samband samt vilka konsekvenser som beslut tagna 
under projektet får. Även om formuleringen av projektmålen inte förändras under projektets gång 
är därför sannolikheten stor att de får en annan innebörd än den ursprungliga. Slutsatsen blir att 
det kunskapsteoretiskt är missvisande att separera idégenerering och uppställande av projektmål 
från projektets genomförande. Det ger inte en adekvat beskrivning av hur arbetet praktiskt går till 
(Engwall 2003a). 
 
Utvecklingsprojekt skiljer sig åt till sin karaktär och till sitt syfte. Vid en diskussion av tillämp-
ningen av formaliserade projektmodeller finns det anledning att göra en uppdelning i de två 
grundläggande projekttyperna implementationsprojekt och innovationsprojekt. Kännetecknande 
för den förstnämnda projekttypen, som även benämns utförandeprojekt, är att det specificerade 
innehållet inte förändras under projektet och att uppdraget är stabilt och välkänt. Innovationspro-
jekt, eller lärprojekt, utmärks däremot av en kontinuerlig utveckling av uppdragets och projekt-
målens innebörd under hela projektgenomförandet. Båda dessa projekttyper bör vidare betraktas 
som extremfall i ett kontinuum av utvecklingsprojekt med olika stora inslag av implementering 
av känd kunskap och mer innovativa lösningar (Engvall 2004). 
 
I implementationsprojekten är förutsättningarna väl kända och de val som görs handlar till största 
delen om vilka medel och metoder som ska användas för att uppnå de på förhand specificerade 
målen. Det följer sig ganska naturligt att stage-gate-modellen är bättre anpassad till implementa-
tionprojekt än till lärprojekt, eftersom den utgår från ett tydligt uppställt projektmål som konkre-
tiseras i en ny produkt via en linjär projektprocess. Stage-gate-modellens överensstämmelse med 
innovationsprojekt är sämre, varför det kan finnas behov av komplimenterande strukturer eller ett 
friare förhållningssätt till modellen (Engwall 2004). Detta resonemang går även att anknyta till de 
utvecklade produkternas mognadsgrad och förändringstakten inom det industriella området. 
Brown och Eisenhardt (1995) påpekar att för stabila och mogna produkter, till exempel bilar och 
stordatorer, innebär utvecklingsarbetet ett komplext men ändå på förhand relativt förutsägbart 
arbete. För denna typ av arbete är det passande att använda sig av ett tillvägagångssätt som byg-
ger på utförlig planering och överlappande utvecklingsfaser. Därigenom går det att åstadkomma 
en mer rationell och tidseffektiv produktutveckling. Detta kan ställas i kontrast till industrier som 
präglas av en snabb förändringstakt, till exempel persondatorer, i vilka produktutvecklingen krä-
26 
ver mer experimentella metoder. Det kan bland annat handla om frekventa uppdateringar av pro-
duktens design kombinerat med en lika frekvent testning och att använda sig av många tätt lig-
gande milstenar i projekten. När stor osäkerhet råder blir det meningslöst att försöka detaljplanera 
utvecklingsförloppet. För att åstadkomma en effektiv produktutveckling behövs i stället ett flexi-
belt tillvägagångssätt där nya kunskaper skapas genom improvisation och via nya erfarenheter. 
 
I stället för att betrakta de formaliserade utvecklingsmodellerna ur ett kunskapsteoretiskt perspek-
tiv går det att betona deras funktion som styrinstrument i organisationen. Historiskt infördes den 
första generationens modell, NASA:s PPP, för att säkerställa en bättre kontroll över projektverk-
samheten avseende administration och ekonomi. Modellen skulle ge underlag till bättre beslut 
som effektiviserade resursallokeringen och såg till att tveksamma projekt avbröts i tid. Engvall 
(2003a) ser flera likheter mellan den situation som NASA befanns sig i under 1960-talet och den 
nuvarande situationen för teknikorienterade företag, i form exempelvis en accelererande teknik-
utveckling, krav på effektiv resursanvändning och en strävan efter korta utvecklingstider för nya 
produkter. Som skäl för stage-gate-modellens praktiska användning anger Engwall fyra starka 
sidor – modellens enkelhet, inbyggda kontroll, förtroendeskapande funktion och organiserande 
funktion – som kort beskrivs nedan.  
 
Modellens enkelhet 
En sekventiell utvecklingsmodell förenklar förståelsen för en komplicerad verksamhet genom en 
konkretisering av ett idealt förlopp. På grund av sin linjära uppbyggnad kan modellen även lätt 
matchas samman med de ingående faserna i den klassiska projektbeskrivningen (förstudie, plane-
ring, genomförande, avslut). En stegvis och kronologiskt löpande modell ger produktutvecklings-
arbetet en ”tidsmässig struktur” och är tilltalande för företag av den anledningen att av styrningen 
av utvecklingsarbetet förefaller okomplicerat. Beskrivningar som bättre reflekterar en komplex 
verklighet, till exempel genom återkopplingar, är helt enkelt inte lika lättförståeliga och får därför 
inte samma attraktionskraft.  
 
Modellens inbyggda kontroll  
Trots att den ideala utgångspunkten för stage-gate-modellen är att all information som behövs för 
planering och uppsättande av projektmål finns tillgänglig, medger modellen genom de på var-
andra följande beslutspunkterna ändringar i projektets inriktning. Beslutspunkterna möjliggör 
korrigeringar av avvikelser från projektplanen och hantering av förändringar i projektets omvärld. 
Det successiva beslutsfattandet innebär på så sätt att projektet utvärderas med jämna intervall och 
att det vid dessa utvärderingar finns en möjlighet att ta in nya alternativ och lösningar som inte 
ingick i den ursprungliga projektplanen. Genom beslutspunkterna involveras även ledningen i 
utvecklingsprojektens genomförande, vilket ökar deras engagemang samt förståelse för problem i 
projekten. Mellan beslutspunkterna råder en ”temporär decentralisering” som ger projektets med-
lemmar en frihet att inom givna ramar agera efter eget kunnande och tycke. Detta skapar en ba-
lans mellan central styrning och decentraliserat, självständigt arbete.  
 
Modellens förtroendeskapande funktion 
Utvecklingsverksamhet präglas i regel av stor osäkerhet. En formaliserad utvecklingsmodell kan 
därför fungera som ett ”förtroendeskapande instrument”, dvs. den ökar utomstående intressenters 
förtroende för en organisations kompetens inom produktutvecklingsområdet. En genomtänkt mo-
dell blir en form av garant för att utvecklingsprojektet genomförs med en godtagbar kvalitet – den 
reducerar osäkerheten kring projektgenomförandet och skapar en tydlig struktur för projektets 
27 
upplägg och planering. Engwall utrycker det som att utvecklingsmodellerna ”signalerar kontinui-
tet och stabilitet”.  
 
Modellens organiserade funktion 
Slutligen innebär användandet av en formaliserad projektmodell att företaget skapar en standard. 
Detta medför en ökad stabilitet, eftersom det fastställda arbetssättet är förhållandevis trögrörligt 
och inte förändras nämnvärt på kort sikt. En organisatorisk effekt av att projekten får en standar-
diserad form är att det blir enklare att kommunicera genom användandet av ett gemensamt språk. 
En annan effekt är förutsägbarheten i verksamheten ökar så att medarbetare lätt kan flytta mellan 
projekt. Genom att standardprocedurer etableras blir det också möjligt att arbeta med kontinuerli-
ga förbättringar och effektiviseringar av projektverksamheten. 
 
Styrkan hos de formaliserade utvecklingsmodellerna ligger alltså i den roll de spelar organisato-
riskt; som styrverktyg för ledningen, som sammanhållande kitt för medarbetarna, som kvalitets-
garant för externa intressenter, etc. En erfaren praktiker som Wenell (2002) kallar den tredje ge-
nerationens utvecklingsmodeller för de ”dynamiska modellerna”. Utmärkande för dessa är bland 
annat flexibilitet, enkelhet och delegering. En speciell variant av tredje generationens modeller 
är ”den integrationsdrivna utvecklingsmodellen” som strävar efter att belysa de funktionella 
gränssnitt som finns i ett parallellt utvecklingsarbete. Genom att projektets delar, via en fokuse-
ring på gränssnitten, samordnas går det att förbättra kontrollen över utvecklingsverksamheten. 
Wenell ser vidare en fjärde generationens utvecklingsmodell framför sig. Skillnaden mot tidigare 
modeller ligger i att de viktiga målen ska låsas senare i projektet, eftersom de i och med föränd-
ringar i omvärlden annars tenderar att bli inaktuella. Resonemanget anknyter som synes delvis till 
Engwalls idéer om kunskapsbildning i utvecklingsprojekt.  
 
Enligt Wenell karaktäriseras en bra utvecklingsmodell av dynamik, flexibilitet, hög parallellitet i 
projektarbetet samt en inte alltför rigid syn på grindpassager. Det styrande organet måste med 
andra ord kunna anpassa sig efter rådande situation när beslut om passage ska fattas. Modellens 
viktigaste funktion är att skapa en gemensam ”grundmetodik” i organisationen (vilket borde mot-
svara ”Modellens organiserade funktion” ovan). Kännetecknande för mindre lyckade projektmo-
deller är att de är alltför statiska och byråkratiska. 
 
4.3 Projekts historiska och organisatoriska beroenden 
4.3.1 Framgångsfaktorer i projekt 
Inom projektledningsområdet har ett relativt stort antal studier genomförts som, i första hand em-
piriskt, försöker fastställa vilka kritiska faktorer ligger bakom ett projekts framgång eller miss-
lyckande (så kallade ”critical success factors”). Söderlund (2005) kallar denna forskningsinrikt-
ning för ”faktorskolan”. Tanken med forskningen är delvis att den ska fungera som vägledning 
vid genomförandet av projekt, dvs. att kunskap om de avgörande framgångsfaktorerna är av prak-
tisk nytta vid planering och utförande av projekt. På senare tid har denna typ av studier blivit 
ovanligare, men själva konceptet är fortfarande gångbart och det är vanligt med referenser till ti-
digare studier (Fortune och White 2006).  
 
28 
Studierna kring framgångsfaktorer strävar i vissa fall efter att vara universella – och gälla alla 
former av projekt – och är i andra fall begränsade till projekt som genomförs under vissa specifi-
ka betingelser. De kan även handla om tillvägagångssätt för att reda ut vilka framgångsfaktorer 
som gäller för ett visst projekt, i vilket fall man utgår från en utifrån tidigare forskning fördefinie-
rad grupp av faktorer (Fortune och White 2006). Exempel på några av de vanligaste framgångs-
faktorer som dessa studier har fastställt är (Fortune och White 2006):  
 
- 
stöd från toppledningen 
- 
tydliga och realistiska mål 
- 
bra/detaljerad projektplan 
- 
bra kommunikation/feedback 
- 
kunddeltagande 
- 
skickligt/kvalificerat projektteam 
- 
effektiv hantering av ändringar 
- 
kompetent projektledare  
 
Fortune och White gör en jämförelse mellan 63 studier som behandlar framgångsfaktorer i pro-
jekt och konstaterar att överensstämmelsen mellan dessa är klart begränsad. Någon av de tre van-
ligast förekommande faktorerna (de tre översta i uppställningen ovan) förekommer i 81 procent 
av studierna, men alla tre förekommer endast i 17 procent. Det går därför att säga att det inte 
finns någon egentlig samstämmighet rörande vilken uppsättning av framgångsfaktorer som bör 
gälla för projekt. Värt att notera är att det i studierna förekommer faktorer som är mer relativa, till 
exempel influenser från omgivningen och tidigare erfarenhet, även om tillhör de ovanligare.  
 
Bortsett från själva definieringen av framgångsfaktorer finns det ett antal områden som speciellt 
fångat forskarnas intresse inom faktorskolan (Söderlund 2005). Ett betydande sådant område rör 
vilka kriterier som ska användas när man försöker att bedöma eller mäta ett projekts framgång. 
Denna typ av studier blir ganska naturliga, eftersom de utgör en förutsättning för att kunna avgö-
ra vilka faktorer som bidrar till ett framgångsrikt projekt.  Andra områden är hur framgångsfakto-
rer skiljer sig mellan projekttyper och hur faktorerna är beroende av vilken fas som projektet be-
finner sig i. Framgångsfaktorer är vidare inte ett forskningsområde som är begränsat till projekt-
ledning, utan är även vanligt förekommande inom studier mer direkt inriktade på produktutveck-
ling (se till exempel Cooper 1999).  
 
4.3.2 Kontextuella aspekter 
Studierna kring projekts framgångsfaktorer kan användas för att illustrera ett synsätt där projekt i 
stort betraktas som unika, tidsbegränsade och isolerade fenomen, vars framgång närmast förefal-
ler vara oberoende av relativa aspekter som till exempel företagskultur och tidigare erfarenhet.  I 
forskningen har, med få undantag, projekt framställts som att vara ett ”lonely phenomenon” som 
inte är beroende av historia, samtida kontext, eller framtida förväntningar (Engwall 2003b). Där-
igenom antar man att det som görs i projektet är unikt och att genomförandet inte påverkas av 
varierande omständigheter i projektets omgivning. Projekt har i allmänhet också betraktats som 
fundamentalt lika varandra och samtidigt ha få beröringspunkter med andra typer av verksam-
hetsformer. En implikation av detta är att projektledningsteorier blir mer eller mindre universellt 
applicerbara, dvs. de kommer att gälla projekt av alla typer (Engwall 2003b).  
29 
 
Engwall (2003b) menar att det finns två huvudsakliga brister i att se projektet som en enskild en-
het. Den första är att synsättet förbiser hur projektets genomförande hänger samman med den or-
ganisatoriska omgivningen. Den andra är att tidsperspektivet blir alltför begränsat vid studier av 
ett projekt i taget. Ett sådant betraktelsesätt gör att projekten framstår som unika, vilket lämnar 
begränsat med utrymme för att skapa en förståelse för den projektorganisation där de genomförs. 
En del projekt involverar förvisso en hög grad av unicitet, men samtidigt uppvisar många andra 
projekt stora likheter med tidigare projekt och blir därmed mer erfarenhetsbaserade (jämför Eng-
walls diskussion om implementations- och lärprojekt ovan). 
 
Via en komparativ fallstudie visar Engwall på empiriska data som motsäger de traditionella 
framgångsfaktorer som utpekas i teorin. De motsägelsefulla fynden bör enligt författaren förkla-
ras utifrån kontextuella och historiska så kallade ”contingency factors”4 som påverkar projektge-
nomförandet. De faktorer som urskiljs för de undersökta projekten är prestige, unikhet, och legi-
timitet. Faktorn unikhet syftar här exempelvis på hur pass nytt projektets innehåll är i förhållande 
till tidigare genomförda projekt och om organisationen skiljer sig från andra projekt. Slutsatsen 
av studien blir att det traditionella synsättet på vilka faktorer som ligger bakom framgångsrika 
projekt behöver komplimenteras genom att väga in tidigare erfarenheter samt institutionella och 
sociala aspekter. Ett projekts utgång kommer i hög mån att påverkas av hur pass mycket projektet 
avviker från den aktuella kunskapsbasen och institutionella normer i projektets organisatoriska 
kontext (Engwall 2003b). När många element i ett projekt repeteras från föregående projekt är det 
möjligt att utnyttja existerande kunskap, vilket medför en ökad förutsägbarhet. Normalt sett ökar 
också effektiviteten successivt när ett visst arbetsmoment upprepas.  
 
 
 
 
Figur 11. ”Contingency”-faktorer som påverkar projektet. Från Engwall (2003b) 
 
 
                                                 
4 På svenska motsvarar begreppet contingency ungefär tillfällighet, omständighet. Contingency theory innebär inom 
managementforskning att organisationsstruktur och ledarskap påverkas av olika aspekter (contingency factors) i om-
givningen, varför det inte går att peka ut generellt giltiga lösningar och applicera dessa på alla organisatoriska sam-
manhang. (Wikipedia) 
30 
Genom detta synsätt kommer alltså samspelet mellan projektet och dess organisatoriska kontext 
att spela en stor roll vid genomförandet. Projektet är beroende av en rad faktorer som ligger utan-
för dess tekniska och strukturella innehåll. Engwall (2003b) beskriver detta med hjälp av en enkel 
modell som återges i figur 11. 
 
4.3.3 Utnyttjande av erfarenheten 
Om projekt betraktas som en del av ett större organisatoriskt sammanhang kommer inte fokus i 
samma utsträckning att hamna på nödvändigheten att agera efter en given allmän projektmall. För 
att åstadkomma ett lyckat resultat blir det i stället centralt att ta hänsyn till andra aspekter, som 
organisationens erfarenhet av att driva och genomföra projekt av en viss typ och med ett visst in-
nehåll. Ett hjälpmedel för att undvika att viktiga aktiviteter utelämnas eller utförs bristfälligt är 
checklistor. Product Development and Management Association (PDMA) föreslår följande defi-
nition (inom produktutveckling):  
 
A list of items used to remind an analyst to think of all relevant aspects. It finds frequent use as a 
tool of creativity in concept generation, as a factor consideration list in concept screening, and to 
ensure that all appropriate tasks have been completed in any stage of the product development 
process. 
 
Checklistor kan i många fall fungera som ett komplement till projektgruppens samlade erfarenhet 
och förenklar även arbetet för nyblivna och oerfarna projektledare. Speciellt användbara är de om 
mindre misstag eller utelämnande av enskilda aktiviteter riskerar att medföra negativa effekter på 
projektgenomförandet. Användandet av checklistor fungerar som ett slags riskindikator i projek-
tet med vars hjälp det går att undvika att upprepa misstag begångna i tidigare projekt. Vid till ex-
empel granskningar av projektet inför milstenspassager kan checklistor bidra till ökad disciplin 
och ett mindre godtyckligt förfarande. Samtidigt är det viktigt att projektgruppen inte följer 
checklistorna alltför strikt och därmed begränsar sig till deras innehåll. Checklistorna bör snarare 
användas som underlag för en diskussion som även baserar sig på gruppens tidigare erfarenhet 
och kunskaper (Riek 2001).  
 
Genom en undersökning av femton mindre lyckade utvecklingsprojekt försöker Riek (2001) defi-
niera ett antal ”lessons learned”. Med utgångspunkt i dessa presenteras därefter ett antal check-
punkter (”checklist items”) för respektive fas i produktutvecklingsprocessen. Det bör påpekas att 
Riek inte betraktar checkpunkterna som kontextberoende, utan i stället framhåller deras allmän-
giltighet och tillämpbarhet i utvecklingsprojekt av alla tänkbara slag. Principen att använda sig av 
ett formellt kom-ihåg-verktyg för att säkerställa att tidigare erfarenhet inte förbises kan förstås 
appliceras även på specifika kontexter. Artikeln demonstrerar indirekt vikten av att se till att lär-
domar och erfarenheter från misstag (och lyckade initiativ för den delen också) kommer nya pro-
jekt till gagn, vilket borde vara oberoende av om lärdomarna är möjliga att generalisera eller om 
de endast berör en viss typ av projekt och kontext. 
 
Ett annat sätt för att dra nytta av organisationens erfarenhet i enskilda projekt är genom process-
förbättringar. Wysocki (2004) hävdar att medarbetarna tenderar att betona skillnaderna mellan 
projekt i stället för att se till de gemensamma sidorna, varför det inte går att enbart förlita sig på 
den informella kunskapsdelningen inom organisationen. Vad som behövs är en formell projekt-
process genom vilken idéer och förslag kan filtreras så att de går att tillämpa generellt. För att 
31 
systemet ska fungera bör det vidare finnas ett genomtänkt tillvägagångssätt för processförbätt-
ringar.  
 
När en projektprocess väl etablerats finns det alltid utrymme för förbättringar, i synnerhet gäller 
detta teknikorienterade verksamheter där nya teknologier kontinuerligt medför förändrade arbets-
sätt. Tre metoder för att utvinna erfarenheter från individuella projekt kan framhållas: gransk-
ningar av projekt (”project reviews”), ”best practices” och ”lessons learned”. Dessa erfarenheter 
kan sedan ofta abstraheras för att gälla en generell projektnivå. Vid granskningar av projekt, ex-
empelvis vid milstenspassager, är det huvudsakliga syftet att undersöka om projektet håller sig 
till sin plan och föreslå eventuella åtgärder. Mötena kan dock även användas till att för att disku-
tera olika processrelaterade frågor, som om processen tillämpas på tänkt sätt. Ett best practice-
förfarande handlar om att rikta uppmärksamheten utåt för att gånga in bra idéer och arbetssätt, 
bland annat genom att delta i konferenser eller jämföra sig mot andra enheter. Med ”Lessons 
learned” avses en avslutande granskning av projektet för att sammanställa erfarenheter som kan 
underlätta genomförandet av kommande projekt (Wysocki 2004). 
 
Effektiviteten i projektledningen kan enligt Wysocki (2004) mätas genom två relaterade variabler: 
projektprocessens och projektarbetets mognadsgrad. Den förstnämnda bedöms bland annat ge-
nom att utvärdera hur väl utvecklad och dokumenterad den använda projektmetodiken är. För att 
kunna uppskatta projektarbetets mognadsgrad behöver man utgå från projekt som nyligen slut-
förts. Projektarbetets mognadsgrad behöver heller inte överensstämma med projektprocessens 
mognadsgrad, utan det finns tre tänkbara alternativ vad gäller förhållandet dem emellan: antingen 
kan de vara likvärdiga, vilket är det eftersträvansvärda, eller så kan projektprocessens mognads-
grad över- eller understiga projektarbetets mognadsgrad. 
 
4.3.4 Perspektiv på lärande 
Nära förknippat med ett bredare synsätt på projekt och projektledning är även frågor som rör or-
ganisatoriskt lärande. Inom produktutveckling har studier visat att långsiktig framgång är beroen-
de av skapandet av synergier mellan projekt, vilket på det tekniska planet till exempel kan åstad-
kommas genom modulärt tänkande och återanvändning av tidigare lösningar. En av de viktigaste 
ledningsuppgifterna blir således att främja och understödja inlärning, konsolidering och överfö-
ring av kunskap. Enskilda medarbetare såväl som grupper behöver stimuleras till att ta lärdom av 
andras erfarenheter och att dela med sig av sina egna (Chapman och Hyland 2004).  
 
För komplexa produkter och/eller geografiskt utspridda organisationer krävs verktyg och kon-
trollmekanismer för att kunna effektivisera styrningen av hur kunskap används och kommunice-
ras i företaget. I figur 12 visar en modell som schematiskt beskriver hur dessa verktyg påverkar 
medarbetarnas beteende och förtaget i övrigt. 
 
32 
 
 
Figur 12. Modell för lärande vid produktutveckling.  Från Chapman och Hyland (2004) 
 
”Levers” i figur 12 syftar just på de verktyg som ledningen använder för att stimulera eller befäs-
ta vissa typer av beteenden. Chapman och Hyland räknar upp åtta olika verktyg: 
 
1. Product family strategy 
2. Innovation process definition 
3. Organisation integration mechanisms 
4. Human resources management policies 
5. Project planning and control 
6. Performance measurement 
7. Design tools and techniques 
8. Computer based technologies 
 
”Behaviours” syftar på organisatoriska beteenden vid lärande. De institutionaliseras efter hand 
och omvandlas till organisatorisk kompetens (”capabilities”). Exempel på olika typer av beteen-
den är att individer och grupper använder utvecklingsprojekten/-processen för att utveckla kun-
skap, att individer abstraherar kunskap från erfarenheter och generaliserar den för tillämpning i 
nya projekt, etc. ”Performances” avser en bedömning hur väl företaget presterar i sin produktut-
veckling enligt vissa typiska mått, till exempel ”time to market”. ”Contingencies”, slutligen, är 
faktorer relaterade till omgivningen som påverkar utvecklingsprocessen, bland annat företagets 
storlek och den rådande situationen på marknaden. Dessa faktorer spelar en stor roll vid valet av 
lämpliga kontrollmekanismer för ett företag (Chapman och Hyland 2004). 
 
Genom en kvantitativ studie finner Chapman och Hyland (2004) att det finns viss korrelation 
mellan ökad komplexitet i företag och en högre användning av kontrollmekanismer.  
Merparten av företagen i studien föredrog även att använda sig av kontrollmekanismer i form av 
normer och riktlinjer i stället för mjukare, till exempel incitamentbaserade, alternativ. Sett till den 
enskilda organisationen måste ledningen avgöra vilka verktyg/kontrollmekanismer som passar 
deras verksamhet bäst för att uppmuntra ett visst önskat beteende (Chapman och Hyland 2004). 
 
Om vi återgår till förutsättningarna för lärande i projektorganisationen ser Söderlund och Tell 
(2001) tre drag hos projekt som problematiserar kunskapsdelning. Det första är att projekt utgör 
en förhållandevis avgränsad organisatorisk aktivitet där fokus ligger på de kortsiktiga målen sna-
rare än att skapa en mer långsiktig kunskap. Det andra är att projektformen används för att utföra 
unika uppdrag, ofta med nytt tekniskt innehåll, vilket innebär att man behöver förnya arbetssätt 
och utveckla ny kunskap. Det tredje draget är att projekt är unika konstellationer, med vilket me-
33 
nas att projektet måste ses som ett slags temporär organisation bestående av en nybildad grupp av 
individer. Problem som följer av detta är bland annat att projektet upplöses efter genomförandet 
och att relationer och förtroenden mellan projektmedlemmarna behöver utvecklas under projek-
tets gång. 
 
Även om Söderlund och Tell urskiljer dessa hinder i vägen för lärande mellan projekt framhåller 
de att projekten innehåller repetitiva inslag, om än i olika omfattning. Detta kan anknytas till 
Engwalls (2004; 2003b) synsätt på de roller som repetition och erfarenhet spelar i projekt. Under 
projektgenomförandet finns det möjligheter till ett upprepat användande av såväl organisatoriska 
som tekniska lösningar. Det finns därför ett ”behov av att utveckla organisatoriska mekanismer 
för kunskapsöverföring”. Sådana mekanismer kan antingen vara strukturella och förmedlas via 
fastställda regler och procedurer, eller ha en mer informell karaktär genom att de finns lagrade i 
medarbetarnas förståelse av hur arbetet inom organisationen ska gå till.  
 
Söderlund och Tell (2001) beskriver fyra överföringsprocesser för kunskap i och mellan projekt: 
artikulering, kodifiering, institutionalisering och internalisering. Respektive överföringsprocess 
utmärks av att den ger upphov till en viss typ av organisatorisk kunskap (medveten, objektifierad, 
institutionell och personlig kunskap). Här tänkte vi inte noggrannare gå in på klassificeringen av 
dessa kunskapstyper. I stället kommer vi att försöka ange det syfte som de strävar efter att uppfyl-
la samt visa på exempel angivna av författarna.  
 
Artikulering ökar medvetenheten en viss kunskap och förtydligar denna. Ett exempel i projekt-
sammanhang är olika forum och möten där individer får artikulera sina tankar för andra. Därige-
nom tvingas ”avsändaren” att reflektera över och vidareutveckla sina idéer på samma gång 
som ”mottagaren” kan ägna sig åt jämförelser med egna anknytande resonemang. Ett annat sätt 
att artikulera implicit kunskap är genom framtagande av prototyper. Kodifiering handlar om ett 
nedtecknande av kunskap. Processen innefattar också en generalisering och abstraktion, vilket 
ökar den kodifierade kunskapens tillämpbarhet, till exempel på nya projekt. Genom kodifieringen 
skapas vidare ett organisatoriskt minne som är relativt oberoende av förändringar i personalgrup-
pen. Bra exempel på kodifiering är de produktutvecklingsmodeller eller andra projektrelaterade 
processer som företag använder sig av. Institutionalisering innebär att kunskapen omvandlas i 
mer eller mindre omedvetna organisatoriska beteenden och arbetssätt. Utvecklandet av institutio-
nell kunskap påverkas av faktorer som utbildning, teknik och funktion. En väg att stärka institu-
tionell kunskap i en projektorganisation är att etablera kompetensnätverk för att stödja oli-
ka ”kompetenskulturer”.  Den sista överföringsprocessen är internalisering genom vilken indivi-
den skapar sig rutiner och utvecklar sin igenkänningsförmåga för skilda typer av problem. Ett ex-
empel är mentorskap och lärlingsförfaranden i vilka individen genom handledning får hjälp att 
utveckla färdigheter och rutinisera sitt arbete. I figur 13 visas en uppställning med ytterligare ex-
empel på mekanismer som kan användas för lärande mellan projekt, indelade efter de överfö-
ringsprocesser som de tillhör.  
 
 
 
 
 
 
 
34 
Överföringsprocess 
Exempel på mekanismer för lärande mellan projekt 
Artikulering 
• Arenor för utbyte av idéer inom och mellan olika ”kunskapsamhällen” 
• Experiment och utvecklande av modeller och prototyper 
Kodifiering 
• Slutrapportering av projekt 
• Utveckling av projektmetodiker 
• ”Register” över projektmedarbetare och deras kunnande 
• Användande av standardiserade lösningar inom såväl projektledning som teknik 
Institutionalisering 
• Utbildning och spridning av projekmodeller, t.ex. genom PMI 
• Stödjande av ”kompetenskulturer” t.ex. genom kompetensnätverk 
• Utveckling av ”projektkulturer” med indirekta incitament för ”gott projektmed-
borgarskap” 
Internalisering 
• Rutinisering och färdighetsutveckling genom t.ex. mästare-gesäll-förhållande 
eller mentorskap 
• Etablering av en individuell ”projektrepertoar” inriktad på problemlösning 
• Individens utnyttjande av generella projektprinciper i specifika sammanhang 
• Arbetsrotation och ”re-use of competence” 
 
Figur 13. Exempel på mekanismer för lärande mellan projekt. Efter Söderlund och Tell (2001) 
 
 
35 
5 Beskrivning av industrialiseringsprocessen 
Med detta avsnitt vill vi ge läsaren en bättre förståelse för det studerade objektet, dvs. industria-
liseringsprocessen på Ericsson i Katrineholm. Vi gör en redogörelse för de projekt som proces-
sen ska understödja samt beskriver Ericssons övergripande projektmodell PROPS. Angående 
PROPS vill vi både ge en allmänt hållen beskrivning samt klargöra hur processen i Katrineholm 
går att anknyta till projektmodellen. Vidare ger vi en introduktion till industrialiseringsproces-
sens grafiska flödesbeskrivning och checklistor. Vi beskriver också den generiska industrialise-
ringsprocessen som det är tänkt att produktionsenheterna ska orientera sig efter. 
 
5.1 Industrialiseringsprojekten 
Vid introduktion av nya produkter genomförs produktions- och försörjningsförberedelserna i pro-
jekt, vilka utgör delprojekt i övergripande produktutvecklingsprojekt. Med förberedelser för pro-
duktion och försörjning menas här bland annat en granskning av konstruktionen ur ett producer-
barhetsperspektiv, förberedelser av produktionslayout, testutveckling, prototyptillverkning, sä-
kerställande av fungerande material- och orderflöde, samt produktionsökning till kommersiella 
volymer (”ramp-up”). I Katrineholm bedrivs fyra typer av industrialiseringsprojekt: modulprojekt 
(mönsterkort med komponenter), nodprojekt (noder i mobila nätverk), supply preparation-projekt 
(där produktpaketering och licenshantering för produkten ingår) och transfer product introduc-
tion-projekt (vid flytt av produktion till annan enhet). Alla projekttyper utom den sistnämnda är 
tänkta att bedrivas med hjälp av den lokala industrialiseringsprocessen. Det bedrivs både stora 
och små projekt; vissa kan pågå i flera år och andra i bara några månader. 
 
I produktions- och försörjningsförberedande projekt utför PIM Managern (produktledaren) och 
projektledaren det förberedande arbetet tillsammans och ser till att varje enskilt projekt har realis-
tiska förutsättningar så att det går att genomföra. Detta innebär att det ska sättas tydliga mål och 
att projektet har tillgång till resurser.  
 
Det är projektledaren som driver projekten, dvs. han/hon ansvarar över att resultat levereras ge-
nom att organisera och leda arbetet i projektgruppen. Gruppens uppgift är bland annat sprida 
nödvändig information till respektive funktion och att utföra relevanta arbetsuppgifter för det be-
rörda projektet, samt att följa kvalitetssystem, metoder och rutiner. I projektgruppen ingår repre-
sentanter från olika avdelningar, både på PIM Platforms och i fabriksorganisationen. De ”funk-
tioner”5 som har urskiljts för industrialiseringsprojekten är Project Management (PM), Produc-
tion Engineering (PE), Test Technology (TT), Master scheduling (MS), Order Handling (OH) 
och Sourcing (SC).  
 
Industrialiseringsprojekten i Katrineholm leds med hjälp av milstolpar, på företagsspråk kalla-
de ”MS”. Milstolparna är etappmål som utplacerats på projektets planlagda tidsskala, dvs. mellan 
projektets start och slut. Utöver milstolparna finns det tollgates, på företagsspråk kallade “TG”, 
som används för att styra det övergripande produktutvecklingsprojektet. Vid tollgate-möten 
granskar man projektets uppnådda resultat och avgör om det kan passera vidare till nästa fas. 
 
                                                 
5 Vi har här (och även senare i texten) satt citationstecken runt funktioner eftersom det handlar om idealiserade pro-
jektfunktioner, vilka inte får förväxlas med funktioner/avdelningar inom organisationen. 
36 
Som nämnts ingår industrialiseringsprojekten i de övergripande produktutvecklingsprojekten. 
Lite förenklat går det att säga att nod- och modulprojekten ingår som delprojekt i supply prepara-
tion-projekten (som till exempel innehåller licenshantering). Supply preparation-projektet ingår i 
sin tur i ett product introduction-projekt där även exempelvis produktpaketering ingår. Product 
introduction-projektet är ett delprojekt på den högsta nivån i produktutvecklingsprojektet. På 
denna nivå finns även delprojekt för bland annat utveckling av hårdvara och mjukvara.  
 
5.1.1 Projektmodellen PROPS6 
Ericsson har utvecklat en egen projektledningsmodell kallad PROPS (Project Operation and 
Planning System). PROPS är en generell projektledningsmodell för multiprojektorganisationer, 
dvs. organisationer som har en utpräglad projektverksamhet och driver många olika projekt sam-
tidigt. Tanken är att användandet av en egenutvecklad generell projektledningsmodell inom hela 
företaget ska ge Ericsson konkurrensfördelar genom en snabbare och mer flexibel verksamhet. 
PROPS definierar inte innehållet i den operativa processen, utan modellen sätter snarare ramarna 
för hur projektet ska genomföras. 
 
I PROPS beskrivs projekten med hjälp av fyra komplementära perspektiv: The Business Perspec-
tive, The Human Perspective, The Project Organizational Perspective, och The Single Project 
Flow Perspective. 
 
The Business Perspective ser till att insatserna och resursanvändningen i organisationen ligger i 
linje med den valda affärsinriktningen och affärsstrategin. Den strävar också efter att se till att 
säkerställa lönsamheten genom en effektiv användning av organisationens resurser m.m.  
 
I The Human Perspective behandlas den enskilde medarbetaren, teamwork, och ledarskap. Den 
enskilde medarbetaren betraktas som en värdefull tillgång för företaget. Genom en projektkultur 
med en gemensam syn på teamwork och ledarskap ska företaget dra nytta av medarbetarnas fulla 
kompetens och kapacitet.  
 
The Project Organizational Perspective handlar om att identifiera projektets intressenter, deras 
krav och vilket ansvar som de har. Uppdelningen av ansvar mellan projektet och den organisation 
i vilken det utförs definieras tydligt. Projektorganisationen delas in i tre funktioner: The Project 
Steering Function initierar och avslutar projekt. I denna ingår bland annat sponsorn (dvs. beställa-
ren) och multiprojektledaren, där den senare sköter organisationens projektportfölj. The Project 
Management Function ansvarar för att projektet styrs mot sitt mål.  Här kommer projektledaren 
in. Denne ansvarar för planeringen och genomförandet av projektet. The Project Executing Func-
tion ansvarar över arbetspaketen och de uppgifter som specificerats i projektet. I denna funktion 
ingår resursägaren (som förser projektet med resurser i form av anställda, utrustning, etc.), motta-
garen (som vid projektets avslutande tar över ansvaret för resultatet av projektet), och delprojekt-
ledaren (som fått befogenheter av projektledaren att leda ett av delprojekten). 
 
The Single Project Flow Perspective beskriver hur insatser och resurser ska integreras för ett 
lyckat genomförande av projektet så att projektets mål uppnås. I PROPS finns en allmän modell 
                                                 
6 Framställningen av PROPS bygger på broschyrerna ”Introduction to PROPS” och ”PROPS Applied” som är utgiv-
na av Ericsson Project Management Institute. 
37 
för hur projektarbetet ska genomdrivas. Det bör understrykas att modellen just är allmän och allt-
så övergripande beskriver vilka aktiviteter som ska genomföras under projektet, men inte hur de 
ska genomföras. Fokus ligger därmed på ”vad” och ”när”. På sätt binder man sig inte till några 
specifika arbetsmetoder eller verktyg och det finns med andra ord en inbyggd flexibilitet i model-
len. Appendix 4 visar PROPS figur av projektflödet i form av ett ”U”. Projektflödet representerar 
tre stycken modeller: The Project Steering Model (röda delen), The Project Management Model 
(blå delen) och The Project Work Model (gula delen) som kan sägas motsvara olika operativa ni-
våer. 
 
The Project Steering Model och de aktiviteter och beslutspunkter (tollgates) den består av ska se 
till att företagets strategier inte bryter mot projektmodellens strategier, samt att projektet följer 
organisationens strategiska inriktning. Modellen innehåller sex tollgates där projektets intressen-
ter kommer överens om man ska gå vidare till nästa fas. 
 
The Project Management Model beskriver de projektledningsaktiviteter och dokument som ingår 
i PROPS. Det ”blå flödet” delas vidare upp i fyra stycken faser: 
 
• 
Prestudy Phase 
• 
Feasibility Study Phase 
• 
Execution Phase 
• 
Conclusion Phase 
 
The Project Work Model ska inkludera de aktiviteter i ett projekt som ska utföras för att uppnå 
satta projektmål. I den allmänna modellen i PROPS så saknas det innehåll i det gula flödet, av 
den orsaken att modellen ska vara anpassbar för olika typer av projekt. För att underlätta tillämp-
ningen av PROPS finns det dock vägledande generella instruktioner för de tre grundläggande 
projekttyperna product provisioning projects, customer order projects och internal projects. På 
en förhållandevis allmän nivå anger dessa bland annat vilka operativa processer som bör inklude-
ras i det gula flödet, hur dessa ska beskrivas och hur underhållet ska gå till. I beskrivningen un-
derstryks samtidigt att detta ska endast ska ses som rekommendationer och att man för varje till-
lämpning behöver skräddarsy sin egen modell. 
 
När innehållet har definierats ska The Project Work Model ge de personer som är involverade i 
projektet en gemensam syn på de aktiviteter som ska utföras. De operativa processerna syftar till 
att understödja arbetet genom att definiera aktiviteter, input/output, metoder, verktyg, instruktio-
ner, etc. I processerna använder man sig av milstenar för att kunna följa upp projektgenomföran-
det. Milstenarna ska definiera ett visst resultat som ska ha uppnåtts vid en viss tidpunkt i projekt-
flödet och får inte förväxlas med de tollgates i vilka underlaget för besluten i första hand utgörs 
av en affärsmässig riskbedömning. 
 
Med den angivna terminologin ingår industrialiseringsprojekten i projekttypen product provisio-
ning projects, som behandlar framtagande av en ny produkt eller modifieringar av en existerande. 
Denna typ av projekt innehåller sju processer som alla är en del av det så kallade ”time-to-
market”-flödet, bland andra requirement handling, product development, manufacturing och pro-
curement. Industrialiseringsprocessen i Katrineholm är i princip en hopslagning av processerna 
manufacturing och procurement. Manufacturing-processen handlar om att analysera tillverk-
38 
ningskrav, säkerställa att produkten går att tillverka, testa och packa, förbereda tillverkning, etc. 
Procurement-processen innehåller bland annat utvärdering av leverantörer, orderförberedelser, 
och förhandlingar och avtalsskrivning. Även om det inte är uttalat, omfattar som synes innehållet 
i dessa processer det vi benämner industrialisering.  
 
5.2 KSPP – Den befintliga industrialiseringsprocessen 
Som riktlinje för det konkreta arbetet med produktions- och försörjningsförberedelser på Ericsson 
i Katrineholm används industrialiseringsprocessen Katrineholm Supply Preparation Process 
(KSPP). Processens främsta uppgift är att fungera som ett kvalitetssäkrande verktyg i projekt som 
ska förbereda produktionen av och försörjningskedjan för en viss produkt samt säkerställa pro-
duktens funktionalitet och driftsäkerhet. Projekten ska även säkerställa fungerande order- och 
materialflöden. De ska med andra ord att etablera en försörjningskedja. KSPP är tänkt att vara 
organisationsoberoende och kunna tillämpas i nod-, modul och supply preparation-projekt. 
 
För att projektmedlemmarna ska få bättre förståelse för såväl helheten som detaljerna i projekt-
styrningsmodellen så finns det en grafisk beskrivning av KSPP, som syftar till att beskriva olika 
områden och aspekter av arbetet i industrialiseringsprojekten, se figur 14. Den grafiska beskriv-
ningen ska ge en övergripande förståelse för innehållet i industrialiseringsprocessen.  
 
 
 
Figur 14. Övergripande beskrivning av KSPP 
 
I syfte att klargöra för de olika projektmedlemmarna vilka arbetsuppgifter/ansvar som hör till de 
definierade individuella rollerna i Katrineholm finns det ett dokument knutet till beskrivningarna 
39 
av industrialiseringsprocessen. De mest centrala rollerna som ingår i projektorganisationen är: 
projektledare, testtekniker, produktionstekniker, huvudplanerare, inköpare, orderhanterare samt 
prototypkoordinator. 
 
De element som används i beskrivningen är flödesfiskar7, milstolpar, tollgates, statuskoder, re-
quired inputs, specified outputs och ingående roller/funktioner.  
 
Flödesfiskarna Pre-study Phase, Feasibility Study Phase, Specification Phase, Prototype Phase, 
Product Verification Phase, Pre-series Phase, Series Production Phase och Follow-up Phase, 
benämner vi för “huvudflödet” eftersom de innehåller en subnivå med en lokalt anpassad grafisk 
aktivitetsbeskrivning. KSPP är indelad i faser med tillhörande milstenar. Faserna har benämnts 
efter flödesfiskarna i ”huvudflödet”. I appendix 5 finns det en mer detaljerad beskrivning av re-
spektive flödesfisk och de andra element som ingår i processen. 
  
Som i alla andra processer så har även KSPP definierade ”inputs” och ”outputs” på makronivå. 
Angivna ”inputs” i projektstyrningsmodellen är Accepted Assignment Specification, Main Re-
quirement Specification, Business Case och NPI (New Product Introduction) contract. Specifi-
cerade ”outputs” är Order information, Documented Released Products, Supply Chain for prod-
ucts, List of agreements och Final report.  
 
 
 
Figur 15. Beskrivning av subnivån i huvudflödet 
                                                 
7 Uttrycket flödesfisk används här genomgående för att beteckna industrialiseringsprocessens del-/subprocesser på 
övergripande nivå. Bakgrunden till uttrycket är att många av de anställda på Ericsson i Katrineholm refererar till del-
processer och aktiviteter som ”fiskar”. 
40 
Figur 15 beskriver aktivitetsflödet i pre-study-fasen och utgör ett exempel på den grafiska be-
skrivningen på subnivån. Aktivitetsfiskarna representerar nödvändiga aktiviteter som ska utföras 
under fasen. Numreringen på aktivitetsfiskarna beskriver i vilken ordning de måste utföras och 
orsaken till att de har olika färger är att aktiviteterna ska utföras av olika ”projektfunktioner” (i 
detta exempel project management och production engineering). Det är också värt att notera pi-
larna mellan aktivitetsfiskarna. Dessa anger om aktiviteterna är beroende av varandra, dvs. om en 
aktivitet måste vara utförd innan nästa kan påbörjas. Tabellen under aktivitetsflödet specificerar 
vilka nödvändiga ”inputs” som behövs för att kunna utföra aktiviteten samt aktivitetens ”outputs”. 
I role-kolumnen står det angivet vilken roll som ska utföra aktiviteten. Till varje fas på subnivå 
finns det slutligen en länk (Pre-study documents i figur 15) till en HTML-tabell där relevanta in-
struktioner och dokumentmallar är samlade.  
 
 
 
Figur 16. Exempel på checklista i KSPP (delar av innehållet i listan har klippts bort) 
 
Som stöd för processen i industrialiseringsarbetet används lokalt anpassade checklistor. De är det 
främsta kvalitetssäkringsverktyget som används i industrialiseringsprojekten på Ericsson i Katri-
neholm. Totalt finns det åtta checklistor indelade efter milstenar, dvs. det finns en checklista för 
varje fördefinierad milsten. Respektive checklista ska alltså hjälpa till att säkra kvaliteten för en 
41 
viss del av industrialiseringsarbetet. Innehållet i checklistorna är strukturerat efter de ”funktioner” 
(PM, PE, TT, MS, OH och SC) som definierats för projekten och checklistorna ska kunna använ-
das i såväl modul-, nod- som SP-projekt. I figur 16 visas en till innehållet delvis modifierad 
checklista.  
 
Checklistorna används på så sätt att projektledaren, med understöd från PIM managern och pro-
jektresurserna, väljer ut lämpliga checkpunkter inför respektive fas. Vilka checkpunkter som ska 
vara med i de olika faserna bestäms alltså löpande i projektet. För de checkpunkter som är rele-
vanta för projektet kryssar projektledaren i kolumnen R och för de som inte är relevanta kryssar 
han/hon i kolumnen N/A (Not Applicable). Vidare kryssar projektledaren i kolumnen OK och 
fyller successivt i datum i kolumnen actual ready date i takt med att checkpunkterna utförs. I ko-
lumnen performed by fyller projektledaren i namn på de projektresurser som ska utföra check-
punkterna. I syfte att underlätta valet av checkpunkter för projektledarna är dessa specificerade 
efter projekttyp i kolumn T (project type). De specificeringar som används är A (alla projektty-
per), M (modulprojekt) och N (nodprojekt). Restpunkter som inte blir klara innan övergången till 
nästa fas skrivs in i rest points tabellen och redovisas vid nästa MS-möte.  
 
5.3 SPP – Den generiska industrialiseringsprocessen 
Supply Preparation Process (SPP) är den generiska processen som produktionsenheterna ska ori-
entera sig efter vid industrialiseringsarbetet. Tanken med detta är bland annat att alla enheter ska 
använda sig av samma arbetsmetoder och sträva efter samma mål. SPP ger riktlinjer för hur arbe-
tet med att skapa en fulländad försörjningskedja ska gå till. Det syfte som anges för processen är 
att se till att rätt aktiviteter utförs vid rätt tidpunkt, leverantörer säkras, produktionskapacitet säk-
ras mot efterfrågan, ordersystem säkras och ”master data” säkras.  
 
Den grafiska beskrivningen av SPP på den översta processnivån, som visas i figur 17, är mycket 
lik KSPP:s. Även här finns det som vi kan kalla ett huvudflöde med flödesfiskarna Create Supply 
offer, Design Supply offer, Specify Supply chain, Increment/prototype, Prepare Order System, 
Prepare Order Fulfillment, Prepare Supplier, Product Verification, Verify Supply Chain, Supply 
Ramp-up/Readiness, Supply Follow-up. Utöver nämnda flödesfiskar som kan sägas vara kärnan i 
processen så finns det andra perspektiv och aspekter som processen behöver ta hänsyn till. Detta 
görs i flödesfiskarna Plan and Control Project Progress, Commercial Handling Process och Pro-
ject Internal/External Material Supply. Alla flödesfiskar har en beskrivning av ingående aktivite-
ter där man även tydliggör aktiviteternas input, output, responsible role samt methods and tools. 
Vidare har SPP samma strukturella indelning i faser, milstenar och tollgates som KSPP. De sup-
ply status codes som används överensstämmer också. En noggrannare beskrivning av flödesfis-
karna i SPP finns i appendix 6. 
 
För att stödja industrialiseringsarbetet i projekten så finns det MS-checklistor kopplade till SPP. 
MS-checklistornas innehåll ligger på en övergripande nivå och är strukturerat efter namnen på 
flödesfiskarna i processen. Varje MS-checklista är kopplad till en milsten och ska säkerställa in-
dustrialiseringsarbetet i respektive fas.  
 
42 
 
 
Figur 17. Övergripande beskrivning av SPP 
 
 
43 
6 Internt perspektiv på industrialiseringsprocessen 
I detta avsnitt görs en presentation av det interna intervjumaterialet, som omfattar 20 intervjuer 
utförda under perioden 17 januari till 8 februari 2007. I redogörelsen kommer vi att beskriva in-
tressenternas synpunkter på industrialiseringsprocessen utan att väva in egna åsikter och funder-
ingar. Vi vill därmed på ett tydligt sätt förmedla en bild av de uppfattningar om den befintliga 
industrialiseringsprocessen som vi mötte i organisationen. Som beskrivits i avsnitt 2.2 har vi 
gjort urskiljt tre intressentgrupper i det interna perspektivet: projektledning, produktledning och 
linjen/industrialization. För den sistnämnda gruppen kan ytterligare en uppdelning göras i de tre 
verksamhetsområdena nod, modul och logistik. I framställningen har vi valt att ta upp respektive 
intressentgrupp var för sig och inte kontrastera gruppernas åsikter i texten. Åsikterna hos respek-
tive intressentgrupp har delats in i ett antal gemensamma fokusområden, vilka beskrivs i avsnit-
tets inledning. I nulägesbeskrivningen, avsnitt 8.1, sammanför vi de olika intressentgruppernas 
åsikter och ger en mer komprimerad och sammanhållen helhetsbild.  
 
Innan vi går igenom respektive intressentgrupps uppfattning av industrialiseringsprocessen ska vi 
säga något om det sätt på vilket data från intervjuerna här presenteras. Vi har valt att avpersonifi-
era de insamlade synpunkterna på processen och kommer därtill att redogöra för dessa på en ag-
gregerad nivå för respektive intressentgrupp. Det innebär att vi betraktar uttalandena som repre-
sentativa för den aktuella intressentgruppen och att det i framställningen inte framgår vem som 
tycker vad. Genomgången av respektive intressentgrupps åsikter är vidare indelad i några specifi-
cerade fokusområden, vilka överensstämmer med de kategorier som vi delade in intervjumateria-
let i under sammanställningen av informationen. Enda skillnaden är att några kategorier inte 
kommit med och att fokusområdet/kategorin ”kommunikation” specificerats i två delområ-
den, ”kommunikation mellan projekt och linje” och ”kommunikation med överordnade projekt”. 
Följande fokusområden ingår i redogörelsen: 
 
• 
Checklistor 
• 
Överensstämmelse med olika projekttyper 
• 
Efterlevnad av process 
• 
Projektadministration 
• 
Kommunikation mellan projekt och linje  
• 
Kommunikation med överordnade projekt 
• 
Grafik/Dokumentation 
• 
Gränssnitt/Rollfördelning 
• 
Kontinuerliga förbättringar/Uppdatering 
 
Samtliga fokusområden behandlas inte i redogörelserna av respektive intressentgrupps synpunk-
ter, utan endast de som är relevanta för de diskussioner som förts. Detta är naturligt eftersom fo-
kusområdena/kategorierna inte konstruerades på förhand. De växte fram under bearbetningen av 
det insamlade intervjumaterialet och återspeglar därför i hög utsträckning delar och aspekter av 
industrialiseringsprojekten som de intervjuade uppfattade som problematiska av ett eller annat 
skäl.  Ett visst beroende till de använda diskussionsunderlagen finns givetvis också, samtidigt 
som det ska framhållas att vi strävade efter att undvika att utforma frågorna i dessa så att de skul-
le bli ledande.  
 
44 
En viss viktning av åsikter inom respektive intressentgrupp har utförts, vilket medför att det i 
genomgången finns få kontrasterande och motsägelsefulla yttringar inom en samma intressent-
grupp. Viktningen gjordes för att undvika att framställningen blir onödigt komplex och förvillan-
de. De åsikter som ingår i genomgången kan i allmänhet betraktas som representativa för hela 
intressentgruppen, men utgör i några fall intressanta enskilda uttalanden. De åsikter som uteläm-
nats är ett fåtal enskilda motsägelsefulla yttringar.  
 
6.1 Projektledning 
Totalt intervjuades sju projektledare (under fem intervjuer) på PIM Platforms. Nedan följer en 
redogörelse över de intervjuade projektledarnas uppfattning av den befintliga processen inom re-
levanta fokusområden för gruppen.  
 
Checklistor 
Projektledarna framhöll att det finns svårigheter att avgöra checkpunkternas relevans för projektet. 
Relaterat till detta problem är att det är vanligt förekommande att projektresurserna har en 
bristande förståelse för innehållet i checkpunkterna. Några tänkbara förklaringar till är att check-
punkterna är otydligt formulerade, att de har en för låg detaljnivå och/eller att de projektresurser 
som ingår i projekten är för dåligt utbildade. En annan aspekt som togs upp är att det för en del av 
checkpunkterna är oklart vem som ansvarar över att dessa utförs. 
 
Överensstämmelse med olika projekttyper 
En utbredd uppfattning hos projektledarna är att industrialiseringsprocessen inte tar tillräcklig 
hänsyn till att supply preparation, nod- och modulprojekt ställer olika krav. Processen anses ock-
så ha en starkare anknytning till nod- än till modulprojekt, dvs. den ger en bättre återspegling av 
industrialiseringsarbetet för nod än för modul. För det enskilda projektet blir processen oöver-
skådlig, eftersom den innehåller beståndsdelar från alla projekttyperna. Därigenom ser processen 
ut att innehålla mer än vad den egentligen gör när den appliceras på ett reellt projekt.  
 
I checklistorna är det otydligt vilka checkpunkter som gäller nod och vilka som gäller modul 
(trots den befintliga specificeringen). Vissa output-dokument i checklistorna återkommer på flera 
ställen utan det anges om de gäller nod- eller modulprojekt, vilket borde framgå tydligare.  
 
Projektadministration 
Den befintliga industrialiseringsprocessen anses alltför administrativ och täcka för mycket för att 
passa mindre projekt. Ett annat skäl till att den blir otymplig för mindre projekt är att den har för 
många avstämningspunkter (fördefinierade milstolpar). Detta leder till att erfarna projektledare 
frångår den strukturerade användningen av checklistor och arbetar enligt sitt eget huvud. Det blir 
dessutom otydligt/flytande vilka dokument som bör användas i mindre projekt, när projektledarna 
får fatta egna beslut om detta.  
 
Projektledarna får i vissa fall krav från linjen att använda flera checklistor och separat dokumen-
tation i modulprojekt som omfattar flera kort. En del projektledare uppfattar detta som ett pro-
blem eftersom det i deras ögon leder till alltför mycket tidskrävande administrationsarbete. 
 
 
45 
Kommunikation mellan projekt och linje 
Projektledarna tycker att det skulle vara bra om kommunikationen mellan projektet och linjeche-
ferna kunde förbättras. I nuläget sker avstämning mellan projekt och linje endast vid MS2 och 
MS68, men projektledning och linjechefer skulle i högre utsträckning behöva hålla varandra upp-
daterade. Vidare skulle det från projektledarnas sida vara önskvärt med ett större intresse från lin-
jen för nya industrialiseringsprojekt. Som det är nu tycker projektledarna att linjen visar alltför 
lite intresse från början, för att sedan komma med klagomål och förslag till ändringar när det bör-
jar bli för sent.  
 
Grafik/Dokumentation 
De grafiska delarna av den befintliga industrialiseringsprocessen används i begränsad utsträck-
ning av projektledarna och då i utbildningssyfte. Det fyller ingen funktion i det konkreta arbetet i 
projekten, men nya projektledare kan titta på den grafiska beskrivningen för att få en referens till 
kommande arbete. Speciellt gäller detta när man genomför sitt första projekt.  
 
Det fanns få spontana åsikter om ändringar/korrigeringar i den grafiska flödesbeskrivningen och 
den beskrivande dokumentationen av processen, men vissa idéer kom fram när direkta frågor om 
förbättringar ställdes. Några exempel är att syftet med respektive flödesfisk skulle kunna vara 
tydligare definierat och att förklaringarna av beslutspunkter och statuskoder (i en html-tabell kal-
lad ”MS TG PR DS Description”) skulle kunna vara bättre. 
 
Kontinuerliga förbättringar/uppdatering 
En allmän uppfattning hos projektledarna är att industrialiseringsprocessen inte hålls levande som 
den borde vara, dvs. att den inte i tillräckligt hög grad förändras och utvecklas kontinuerligt för 
att motsvara den faktiska projektverksamheten. Alltför lite tid ägnas åt processförbättring och det 
kontinuerliga utvecklingsarbetet anses inte fungera. Ett exempel på en konsekvens av det bristan-
de utvecklingsarbetet är att det finns flera dokumentmallar som inte uppdaterats och därför blivit 
inaktuella. 
 
6.2 Produktledning 
Tre personer inom produktledning intervjuades, varav två från PIM Platforms och en från Kista. 
Nedan följer en redogörelse över deras uppfattning av den befintliga processen inom relevanta 
fokusområden.  
 
Checklistor 
Inom produktledningen delas projektledarnas uppfattning att det finns en bristande förståelse för 
vissa checkpunkter. Detta medför att det inte är självklart att t.ex. tekniker eller testresurser för-
står vad vissa checkpunkter innebär, vilket kan påverka projektet. Om man ska kunna utföra sin 
arbetsuppgift på ett bra sätt krävs en tydlig bild vad varje checkpunkt innebär och vilka aktiviteter 
som den innehåller.  
 
Det framgår heller inte tillräckligt tydligt vilka av checkpunkterna som är viktigast och mest rele-
vanta. För en ny projektledare blir det därför svårt att avgöra vilka delar i projektet som är obliga-
toriska, varför det blir svårt att skapa sig en bra uppfattning om projektets kritiska aktiviteter.  
                                                 
8 MS = milsten (milstolpe), ”milestone” 
46 
 
Efterlevnad av process 
En åsikt bland produktledarna är att industrialiseringsprocessen är alltför generell och har blivit 
urvattnad, vilket gör att den inte ger så pass bra stöd till industrialiseringsprojekten som man 
kunde önska. En annan och delvis motsatt åsikt är att man bör undvika att göra processen alltför 
detaljerad. Argumentet till det senare är att om processen får en för hög detaljnivå finns en risk 
att projektmedlemmarna slutar att tänka fritt och inte gör egna bedömningar av vad som behöver 
göras i projekten. Därmed riskerar projektet att hoppa över viktiga aktiviteter som inte finns med 
i checklistorna.  
 
Produktledarna menar också att det trots att projektledarna arbetar enligt samma pro-
cess/checklistor finns stora individuella skillnader i arbetssättet dem emellan. Till exempel 
frångår ofta erfarna projektledare industrialiseringsprocessen och arbetar efter sitt eget huvud. 
Enigheten bland projektledarna om hur man ska arbeta med processen skulle med andra ord kun-
na förbättras. 
 
Projektadministration 
Av vissa produktledare anses dokumenthanteringen fungera dåligt. Projekten tar inte alltid fram 
en dokumentplan (som innehåller vad som ska dokumenteras, hur det ska dokumenteras och var 
det ska lagras). Vidare tar projektledarna alltför lätt på dokumenthantering i allmänhet. Det finns 
därför risk för att problem uppstår om kunder vill följa upp progressen i sina projekt.  
 
Kommunikation mellan projekt och linje 
Linjecheferna har för dålig insyn i projekten i kombination med att de inte visar upp ett tillräck-
ligt engagemang. Möjliga vägar att öka insyn och engagemang är att ha fler informella möten i 
planeringsarbetet under projekten, till exempel skulle projektledare och projektresurser kunna 
stämma av urval och genomförande av checkpunkter med linjechefer.  
 
Vidare framfördes uppfattningen att kommunikationen mellan linjen och projektet är bristfällig 
mellan MS2 och MS6. Under denna del av projektet är det upp till projektledaren och dennes pro-
jektgrupp om projektet ska passera MS3, MS4 och MS5 och varken linjechefer eller PIM mana-
gers (produktledare) deltar i MS-mötena. Konsekvenserna blir till exempel att kvalitetsproblem 
inte kommuniceras till linjen. Den bristande kommunikationen gör också att det inte finns någon 
kontroll att projektet genomför nödvändiga aktiviteter i tid, vilket medför en ökad risk för förse-
ningar av hela projektet. 
 
Kommunikation med överordnade projekt 
Produktledarna menar att samarbetet mellan enheten i Katrineholm och produktutvecklingsenhe-
terna skulle kunna bli bättre. Samarbetet bör även tydliggöras i industrialiseringsprocessen. Från 
produktionssidan måste man arbeta för att ställa krav på design i de tidiga faserna av projekten. 
Producerbarhetsanpassningen måste starta tidigt, innan produkten antagit fysisk form, för att det 
ska gå att påverka produktutvecklingsenheternas arbete.  
 
Kravställningen mot produktutvecklingsenheterna behöver bli tydligare. Detta är ett område som 
man i Katrineholm traditionellt sett varit mindre bra på. Trots att man i projekten åtgärdar produ-
cerbarhetsrelaterade problem och brister i konstruktionerna återförs inte dessa erfarenheter i form 
av konstruktionsregler till design i de nästkommande projekten.  
47 
 
Gränssnitt/Rollfördelning 
En åsikt som framkom är att det behöver tydliggöras i industrialiseringsprocessen vad respektive 
funktion ska leverera in till projektet. Fokus ligger här på vad som ska göras i kontrast till hur 
detta ska åstadkommas. 
 
Kontinuerliga förbättringar/uppdateringar 
Det finns en enighet kring att processen och checklistorna inte uppdateras tillräckligt kontinuer-
ligt. En hel del idéer för att komma tillrätta med problemet fördes fram, till exempel att förbätt-
ringsarbetet ska ske genom teamaktiviteter och workshops och att ansvaret för underhåll av 
checkpunkter och aktiviteter bör ligga på linjen. 
 
6.3 Linjen/Industrialization 
Framställningen av uppfattningar inom intressentgruppen linjen/industrialization har delats in i de 
tre undergrupperna modul, nod och logistik.  Att vi ger intressentgruppen den något otympliga 
benämningen linjen/industrialization beror på den omorganisation som genomfördes under pågå-
ende arbete. Innan januari 2007 tillhörde alla test- och produktionsresurser i projekten linjeorga-
nisationen i Katrineholm, men i och med omorganisationen flyttades stora delar av industrialise-
ringskompetensen över till PIM Platforms (som därmed fått avdelningar för industrialisering 
(produktionsförberedelser) och testteknik för nod och modul).  
 
6.3.1 Modul 
Inom modul intervjuades totalt fem personer. Nedan följer en redogörelse över dessa personers 
uppfattning av den befintliga processen inom de fokusområden som berörts under intervjuerna.  
 
Checklistor 
De intervjuade personerna inom modul berörde ett antal problematiska aspekter av checklistorna. 
En sådan är att det behövs ett bättre stöd för överlämnandet av projektet till linjen. En annan är att 
vissa av checkpunkterna rörande produktionsteknik och testteknik är för otydliga. Angående detta 
anses det viktigt att det finns en förståelse för checkpunkterna från alla parter och att de är för-
ankrade i hela projektgruppen. En tredje aspekt är att vissa checkpunkter har alltför generella 
formuleringar, vilket medför en otydlighet kring vilken organisatorisk roll som ska utföra de ak-
tiviteter/uppgifter som ingår i checkpunkten.  
 
Överensstämmelse med olika projekttyper 
Processen anses ge ett bättre stöd till nodindustrialisering än till modulindustrialisering. Konkret 
handlar detta bland annat om att processen inte ger understöd till att produkten har en tendens att 
förändras under prototypfasen i modulprojekt och att man tillverkar flera prototyprundor. Prak-
tiskt anses det dock inte möjligt att hoppa fram och tillbaka mellan MS3 och MS4, eftersom det 
skulle innebära för mycket administrativt arbete.  
 
Efterlevnad av process 
Industrialiseringsprocessen är inte särskilt väl anpassad för att hantera avvikelser, som alltid in-
träffar i verkligheten beroende på att alla projekt är olika och har unika förutsättningar. Avvikel-
48 
serna gör att det inte går att följa projektmodellen som det är tänkt. Industrialiseringsprocessen 
får därför inte styra arbetet alltför hårt, eftersom det gör den mindre användbar. En alltför styran-
de modell medför att projektet bockar av många av checkpunkterna för att det är ett krav snarare 
än för att det är ett hjälpmedel i arbetet.  
 
Projektadministration 
Ett återkommande problem i modulprojekt där det ingår flera kort är frågan om man ska använda 
en gemensam checklista för alla kort eller separata checklistor. Å ena sidan medför en gemensam 
checklista sämre kontroll över de aktiviteter som genomförs, vilket kan leda till förseningar i pro-
jektet. Å andra sidan medför separata checklistor mycket extra pappersarbete.  
 
Kommunikation mellan projekt och linje 
Kommunikationen mellan linjecheferna och projektet ses som alltför knapphändig. Linjecheferna 
hamnar ofta i situationer där de är tvungna att prioritera eftersom det finns mer att göra än det 
finns kapacitet till i produktionen. Därför borde det finnas ett bättre stöd för uppföljning av pro-
jektarbetet så att linjecheferna kan göra fatta beslut om rätt prioriteringar vid kapacitetsbrist.  
 
Det finns vidare en intressekonflikt mellan projektledarna och linjechefen vid val av projektmed-
lemmar. Denna intressekonflikt består i att projektledaren alltid vill ha en projektresurs med god 
erfarenhet av arbete med en viss produkt, medan linjechefen i många fall vill välja projektresurser 
ur ett kompetensutvecklingsperspektiv.  
 
Ytterligare ett problem som rör den projektinterna kommunikationen är att det slarvas med in-
matningen av data i kvalitetssystemet under prototyptillverkningen. Detta får till följd att problem 
som uppkommer i prototyptillverkningen inte kommer till projektets kännedom. Mindre fel som 
inte korrigeras under prototypproduktionen kan sedan orsaka stora bekymmer när produkten bör-
jar tillverkas i större volymer.  
 
Kommunikation med överordnade projekt 
Enligt de intervjuade uppvisar kommunikationen med utvecklingsprojekten brister på ett antal 
punkter. I projekten behöver man bli bättre på att ställa krav på när design ska ha utfört vissa sa-
ker så att den uppsatta tidsplanen kan hållas. Industrialiseringsprocessen behöver också ge en mer 
konkret beskrivning av hur samarbetet med design ska gå till, exempelvis gällande etablering av 
komponentteam (en arbetsgrupp som undersöker vilka komponenter som ur produktionsteknisk 
och ekonomisk synpunkt är lämpliga att använda i produktens design). En annan synpunkt är att 
produktionsenheten i Katrineholm behöver bli bättre på att förklara industrialiseringsarbetet för 
externa intressenter. Genom att kommunicera interna arbetsprocesser till externa parter går det att 
uppnå en ökad förståelse och ett bättre samarbete. 
 
Gränssnitt/Rollfördelning 
En detaljkorrigering som skulle behöva göras är att reda ut vissa otydligheter i rollerna mellan 
produktionsteknik och logistik. Framför allt handlar otydligheterna om arbetsuppgifter relaterade 
till registrering av ändringar av Bill of Material (en lista innehållandes de komponenter som ingår 
i produkten) i order- och produktionssystemet.  
 
 
 
49 
Kontinuerliga förbättringar/uppdatering 
Eftersom industrialiseringsprocessen inte uppdaterats på länge samtidigt som samarbetet med 
produktutvecklingsenheterna är inne i ett förändringsskede kommer förändringar i processen att 
behöva införas successivt. En vanlig åsikt bland de intervjuade är att det har visat sig svårt att 
hålla processen så pass levande som den borde vara. För att råda bot på detta framkom en hel del 
förslag. Ett förslag är att processutvecklingsarbetet skulle kunna integreras med projektarbetet, 
till exempel genom att projektledaren är ansvarig för att leda arbetet med ständiga förbättringar 
under projektets gång. Ett annat är att huvuddelen av arbetet med att uppdatera checklistorna 
skulle kunna ligga på respektive avdelning, samtidigt som det är viktigt att helhetsperspektivet 
inte gå förlorat.  
 
6.3.2 Nod  
På nodsidan intervjuades fyra personer. Nedan följer en genomgång av deras uppfattning av den 
befintliga processen inom berörda fokusområden.  
 
Checklistor 
Den del av industrialiseringsprocessen som används av projektresurserna är checklistorna. Pro-
jektresurserna är inte införstådda med vad varje punkt betyder och hoppar även över punkter och 
detta får en negativ inverkan på projektresultatet. En åsikt som anfördes är att det är något som 
inte stämmer när man i projekten ofta hoppar över checkpunkter genom att sätta not applicable. 
För att processen ska kunna åstadkomma en bra kvalitet i industrialiseringsarbetet bör det inte gå 
att hoppa över vilka checkpunkter som helst – en del av checkpunkterna böra vara obligatoriska.  
 
Överensstämmelse med olika projekttyper 
En checklistrelaterad åsikt är acceptansen för att sätta not applicable på checkpunkter ökar på 
grund av att vissa checkpunkter är viktigare för nod och andra för modul. Det blir alltså svårare 
att avgöra checkpunkternas relevans när det inte är tydligt angivet i vilka projekt de behöver vara 
med. 
 
Efterlevnad av process 
Det är ett problem att projekten inte följer processen på tänkt sätt; de utelämnar vissa sa-
ker/aktiviteter eller utför dem inte tillräckligt grundläggande. Aktiviteter som utelämnas är bland 
annat riskanalyser och kvalitetssäkring, vilket leder till en ökad risk för problem i volymproduk-
tionen. Ett skäl till att aktiviteter utelämnas är att det i projekten anses som viktigare att uppfylla 
tidsplanen för att inte försena det övergripande projektet. Ett annat skäl är att en del projektresur-
ser har dåliga processkunskaper och inte förstår vilka fördelar som finns med att använda proces-
sen. Utelämnade aktiviteter tas i vissa fall upp som restpunkter i checklistorna, men även detta 
förfaringssätt kan ändå ställa till problem.  
 
Ytterligare en uppfattning inom nod är att projekten inte använder checklistorna till att följa upp 
projektets progress som de borde. I stället litar projektledaren på att projektresursen utför sitt jobb 
och tar endast fram checklistan i slutet och går igenom checkpunkterna – vilka som är klara och 
vilka som ska tas som restpunkter. Detta arbetssätt gör att man inte använder processen som stöd 
i lika hög grad, utan utgår från resursernas individuella skicklighet. 
 
50 
Kommunikation mellan projekt och linje 
Det anses finnas brister i kommunikationen mellan projekt och linje. Förutom att linjechefen lä-
ser månadsrapporter för aktuella projekt är dennes insyn i projekten dålig. Det finns ofta ett gap 
mellan det som ska ha gjorts i ett projekt och det som verkligen görs, som delvis kan förklaras 
genom att det ofta råder tidsbrist i projekten. Glappet mellan det förväntade och det faktiska re-
sultatet upptäcks vanligen mot slutet av projekten och kommer inte till linjechefens kännedom 
förrän vid MS6. 
 
Det är även problematiskt att projektledarna väljer projektresurser på individbasis. Intervjuade 
personer på nod ser hellre att dessa väljs på kompetensbasis. Tillvägagångssättet att välja indivi-
der i stället för kompetenser medför att betydelsen av industrialiseringsprocessen undermineras, 
eftersom den spelar en underordnad roll när resurser väljs efter individuell skicklighet. Mer fokus 
borde därför läggas på processen så att den ses som en garant för att industrialiseringsarbetet ut-
förs på ett bra sätt.  
 
Kontinuerliga förbättringar/uppdatering 
En delad uppfattning är att uppdateringen av industrialiseringsprocessen inte fungerat under den 
senaste tiden. Det har varit för långa intervall mellan de genomlysningar av processen som gjorts. 
Det är viktigt att man hela tiden undersöker möjliga förbättringar av processen.  
 
6.3.3 Logistik 
På logistikavdelningen intervjuades tre personer. Nedan följer en genomgång av hur de ser på den 
befintliga processen inom intervjuerna de fokusområden som är relevanta.  
 
Checklistor 
En av de intervjuade personerna menade att gränsen mellan vad som ska göras/levereras och hur 
detta ska göras/levereras är för otydlig i checklistorna. Industrialiseringsprocessen bör fokusera 
på vad som ska göras och vem som ska göra detta, utan att specificera tillvägagångssättet. 
 
Kommunikation mellan projekt och linje 
En konkret förändring som nyligen genomförts är att rollen logistikkoordinator tagits bort. Logis-
tikkoordinatorn var med i projektgruppen och fungerade som ett gränssnitt mellan projektet och 
de personer på logistik som utförde industrialiseringsrelaterade uppgifter. Följden av detta blir att 
det är nödvändigt att se över vilka projektmöten som resurserna från logistik behöver vara med på. 
Eventuellt kan projektledaren få ansvar att bestämma över logistikresursernas deltagande i pro-
jektet.  
 
På logistik menar man också att det är viktigt att försöka komma igång tidigare med arbetet att ta 
fram leverantörsavtal. Arbetet påbörjas vanligen runt MS4 eller MS5 och avtalen ska vara färdig-
skrivna till MS6, vilket gör att det är knappt om tid. För att kunna sätta igång tidigare behöver 
logistik så fort som möjligt få den nödvändiga informationen om till exempel leverantörer, tid-
planer och komponentval av projektet. Under prototypfasen är det också viktigt att logistik får 
reda på när komponenter i produktens design byts ut.  
 
 
51 
Gränssnitt/Roller 
En av de personer som intervjuades hade vissa idéer om användningen av processer i organisa-
tionen och förde följande resonemang. I Katrineholm borde man bli bättre på att använda sig av 
processer i stället för funktioner, eftersom processerna inte ändras lika fort som funktioner och 
roller. Därigenom blir det tydligare vad som behöver göras och färre saker riskerar att ”hamna 
mellan två stolar”. Vidare borde arbetsinstruktioner vara anknutna till processer och inte funktio-
ner som de nu är. Ifall man använde sig av ett mer processorienterat arbetssätt skulle industriali-
seringsprocessen kunna fungera som ett verktyg för att säkerställa att dessa fungerade så bra som 
möjligt innan överlämningen till fabriksorganisationen. 
 
Kontinuerliga förbättringar/uppdatering 
En åsikt är att arbetsinstruktioner överlag är dåligt uppdaterade i Katrineholm. Ett skäl till detta är 
att man ofta inte utpekat tillräckligt noga vem som bär ansvaret för att uppdatera instruktionerna. 
 
52 
7 Externt perspektiv på industrialiseringsprocessen 
I det externa perspektivet presenterar vi resultatet från benchmarking-studien som inkluderade 
Ericssonenheterna i Gävle, Borås och Kumla. Vi för även ett resonemang kring hur Katrineholm 
bör förhålla sig till gällande krav på ökad ”process alignment” vid utvecklingen av industrialise-
ringsprocessen. För båda dessa områden gäller att redogörelserna är baserade på genomförda 
intervjuer och material tillgängligt via Ericssons intranet (i första hand olika processbeskriv-
ningar). 
 
7.1 Resultat från benchmarking-studien 
En benchmarking av industrialiseringsprocesserna på fabriksenheterna i Borås, Gävle och Kumla 
genomfördes. Vi kommer att behandla detta arbete ganska kortfattat genom att kort introducera 
respektive fabrik samt peka på några intressanta sidor av deras processer och industrialiseringsar-
bete. Benchmarking-studien hade ingen direkt påverkan på det förändringsarbete som utfördes i 
Katrineholm, men bidrog indirekt med en del intressanta perspektiv till inomfallsanalysen.  
 
7.1.1 Gävle 
Fabriken i Gävle har endast nodtillverkning och producerar radiobasstationer för 3G-telefoni. I 
nodprojekten ingår att ta fram produktionsunderlag och se till att den nya produkten går att föra 
in i produktionen, dvs. att se till att linjeprocesserna blir uppdaterade för att kunna ta emot den 
nya produkten. I Gävle har man tagit bort den lokala grafiska flödesbeskrivningen och använder 
sig i stället endast av den generiska beskrivningen. Denna förändring anses tillfälligt ha försämrat 
användarvänligheten. De lokala inslagen har dock inte helt och hållet försvunnit ur processen, 
exempelvis använder man sig av checklistor som utformats för att passa de lokala behoven. Någ-
ra intressanta aspekter av Gävles process: 
 
• I nuläget är industrialiseringsprocessen i Gävle uppdelad i funktioner, till exempel produk-
tionsteknik, produkt och testsupport. Däremot har man uppfattningen att projektens aktivite-
ter bör betraktas processmässigt i stället för funktionsmässigt. Det är önskvärt att få ett tyd-
ligare fokus på vad som behöver förberedas i produktionens olika delprocesser under in-
dustrialiseringen snarare än på vilka roller som ska utföra vad i industrialiseringsarbetet. I 
det forum som arbetar med att utveckla industrialiseringsprocessen sitter även personer som 
ansvarar för linjeprocesser som tillverkningsprocessen, materialförsörjning, etc. Detta har 
visat sig fungera bra. 
 
• I Gävle har man nyligen uppdaterat sina checklistor, som är anpassade för nodprojekt. Des-
sa checklistor kommer att lyftas in som best practice-exempel i den generiska processen. 
Vid framtagandet av de nya checklistorna har de generiska checklistorna använts som grund. 
Initialt fanns det även önskemål om att det i checklistorna skulle framgå vilka skillnader 
som finns jämfört med den generiska checklistan och vilka checkpunkter som är obligato-
riska, men dessa idéer har inte implementerats. 
 
• Efter varje projekt brukar man ha en ”lessons learned” workshop där man går igenom vad 
som bör rapporteras vidare till efterföljande projekt (erfarenheter i form av uppkomna pro-
53 
blem, lösningar, etc.). Användningen av denna information har däremot inte fungerat som 
tänkt. 
 
7.1.2 Borås 
På Ericsson i Borås tillverkas mikrovågslänkar som används för att sammankoppla basstationer i 
mobiltelefoninätet. Processen som används i industrialiseringsarbetet i Borås skiljer sig en del 
från de övriga fabriksenheternas processer.  
 
Den grafiska beskrivningen av industrialiseringsprocessen, som återges i appendix 7, är uppdelad 
i en projekt- och en produktvy. Båda dessa vyer har en tydlig uppdelning i delprocesser (sourcing, 
production, building practice, test development, etc.). De ingående delprocesserna har vidare en 
tydlig anknytning till processerna som finns i linjeorganisationen. I projektvyn visas vilka av in-
dustrialiseringens delprocesser som ska ge input till respektive tollgate-beslut i designprojektet, 
men inte vad som ska levereras/utföras. I produktvyn visas när i delprocesserna olika produktko-
der ska vara satta samt hur dessa anknyter till tollgate-besluten i det övergripande designprojektet. 
Nedan följer några punkter med intressanta sidor hos industrialiseringsarbetet i Borås. 
 
• Borås har ett välutvecklat samarbete med design i Mölndal. Eftersom man tills nyligen en-
dast samarbetat med en produktutvecklingsenhet har det funnits förutsättningar för att eta-
blera goda och personliga kontakter och man inte behövt ta hänsyn till hur andra produktut-
vecklingsenheter arbetar. Ett exempel på det nära samarbetet är att designansvariga har varit 
med på plats under prototypkörningen.  
 
• I framställningen av industrialiseringsprocessen går delprocesserna tydligt att koppla till 
produktionens linjeprocesser. Det är i processbeskrivningen även tydligt vem som rapporte-
rar om vad och till vem detta sker. Respektive projektmedlem ansvarar över sin del (dvs. 
sin ”delprocess”) och fungerar som en projektkoordinator, som både sköter kommunikatio-
nen nedåt, med linjen, och uppåt, med projektledaren. En annan intressant aspekt är att fo-
kus i processbeskrivningarna i högre utsträckning än i de andra industrialiseringsprocesser-
na är riktat mot designprojektens tollgate-möten och vad som behöver förberedas inför des-
sa. 
 
• Inför varje PRV-beslut (föregår tollgate-beslut och kan jämföras med milstenspassage) 
finns en checklista för respektive delprocess i industrialiseringen. Checklistorna är dessut-
om ytterligare uppdelade i områden med sammanhängande aktiviteter. Noterbart är alltså att 
det finns ett tydligt samband mellan processens och checklistornas uppbyggnad. 
 
7.1.3 Kumla 
I Kumla tillverkas radiomoduler för basstationer för mobiltelefoni, både GSM och WCDMA. I 
huvudsak produceras kretskort för makro- och mikrobasstationer. Nodtillverkningen för dessa 
produkter är förlagd till Gävle. Kumla har mycket gemensamt med Ericsson i Kista vad gäller 
processer, till exempel är checklistorna delvis gemensamma och de har ett gemensamt processut-
vecklingsarbete. Sedan tidigare har Kumla även en mycket detaljerad beskrivning av sin industri-
54 
aliseringsprocess med flera underliggande nivåer i den grafiska framställningen. Två intressanta 
sidor av industrialiseringsprocessen och processarbetet återges i punkterna nedan: 
 
• Kumla har valt en integrering med designs produktutvecklingsprocess, i stället för att sträva 
efter ”alignment” med den generiska industrialiseringsprocessen. Detta beror främst på att 
den senare är mer inriktad på nod- än modultillverkning. Vidare anser man att processerna 
för design och supply preparation (produktions- och försörjningsförberedelser) inte får vara 
åtskilda, dvs. utvecklingen/utformandet av produkten och försörjningskedjan ska ingå i en 
och samma process med gemensamma avstämningspunkter. Av detta skäl har man arbetat 
för att väva in industrialiseringsaspekter i vissa av de checklistor som används inom pro-
duktutvecklingen. Det är vidare viktigt att arbeta på ett likartat sätt när man arbetar med fle-
ra olika produktutvecklingsenheter för att säkerställa kvaliteten i respektive samarbete. Det-
ta utgör ytterligare ett skäl för en integrering med produktutvecklingsprocessen, eftersom 
det tydliggör hur samarbetet ska ske. I produktutvecklingsprocessen har även en gemensam 
mötesstruktur för design och produktion specificerats. Den grafiska beskrivningen visuali-
serar dessutom utbytet av dokument mellan produktion och design på ett överskådligt sätt.  
 
• I Kumla finns en utvecklad processledningsstruktur. Ett processledningsdokument har tagits 
fram, vilket bland annat innehåller en definition av ansvarsområden för rollerna linjechef, 
processägare och processledare. En gång i månaden har processägarna och processledarna 
möte med ledningsgruppen (linjecheferna). Som utgångspunkt för samtalet används en lista 
med aktiviteter som syftar till att förbättra industrialiseringsprocessen. De föreslagna aktivi-
teterna kommer bland annat från projektrapporter.  
 
7.2 Tillämpning av ”process alignment” 
Vi tänkte här säga något om det som internt benämns ”process alignment”, vilket syftar på en 
strävan efter att åstadkomma en bättre överensstämmelse mellan liknande processer på olika 
Ericssonenheter. I detta arbete används generiska processbeskrivningar som riktmärken eller lik-
riktare; den generiska process som berör den studerade processen är Supply Preparation Process 
(SPP), som beskrivits i avsnitt 5.3.  
 
Det finns ett antal idéer som ligger bakom användandet av generiska processer och ”process 
alignment”, även om de inte är explicit angivna. En förhoppning är att man genom att ta lärdom 
av varandras arbetssätt inom liknande verksamheter ska kunna uppnå synergieffekter. Applicerat 
på industrialiseringsområdet innebär detta att när arbetssättet för industrialisering förbättras på en 
enhet ska alla enheter med liknande arbete kunna ta del av detta. Bra lokala lösningar ska alltså 
integreras i den generiska processen så att de kommer alla berörda enheter till gagn. Genom ett 
mer enhetligt arbetssätt ska medarbetarna på industrialiserings- och designenheter också kunna 
känna igen sig oavsett vilka produkter det rör sig om. En högre igenkänningsfaktor underlättar 
organisatoriska omstruktureringar och en mobil personalstyrka. Ytterligare en orsak till använ-
dandet av ”process alignment” är man får en bättre kontroll över att alla enheter arbetar på sam-
ma sätt och att arbetssätten stämmer överens med företagets strategiska riktlinjer.  
 
På Ericsson i Katrineholm anser man att det inte går att använda den generiska processen som 
den är beroende på att den inte uppfyller de lokala behoven tillräckligt väl. En lokal anpassning 
55 
av den generiska processen är med andra ord nödvändig för att fylla igen det gap som finns mel-
lan den generiska processen och den lokala industrialiseringsverksamheten.  
 
Det finns inga konkreta krav på hur den generiska processen ska tillämpas. Däremot finns några 
olika rekommendationer eller riktlinjer för användandet av lokalt anpassade processer. Koppling-
en mellan den lokala och den generiska processen ska vara tydlig. Den lokala processen bör av-
vika så lite som möjligt och det måste vara klart vilka gränssnitt som finns mot den generiska 
processen. Det ska framgå vilka delar av den generiska processen som man lokalt använder sig av 
och vad som är tillägg. Vid anpassning av den lokala processen till den generiska ska lokala 
skillnader enbart redovisas genom tilläggsdokument. Vidare får grafiska beskrivningar endast 
finnas i den generiska processen, och är alltså inte tillåtna på lokal nivå. 
 
Värt att poängtera är att industrialiseringsprocessen i Katrineholm och på de andra enheterna inte 
följer de riktlinjer som angivits särskilt punktligt. En förklaring till detta är att den generiska pro-
cessen inte är så pass entydig som det kan verka. På hemsidan för den generiska processen på in-
tranet finns länkar till flera olika processer och best practice-exempel, däribland designs produkt-
utvecklingsprocess (där vissa produktionsaspekter har integrerats). Det är alltså inte helt tydligt 
vad det är som industrialiseringsarbetet ska rätta sig efter, även om man i Katrineholm bestämt 
sig för att följa SPP. 
 
Förutom att kravbilden är relativt diffus, finns ingen gemensam syn på hur lokala processer suc-
cessivt ska anpassas till den generiska processen. Annorlunda uttryckt är vägen till målet något 
oklar. Målet i sig är också oklart. Det finns ingen definition av hur pass god överensstämmelse 
som bör eftersträvas mellan den lokala och den generiska processen. Frågan om vilken typ av rät-
tesnöre den generiska processen ska utgöra är alltså inte besvarad. 
 
Det är viktigt att framhålla att det från processledningens sida framhålls att lokala avvikelser från 
den generiska processen är tillåtna så länge som de går att motivera. En avvikelse är följaktligen 
accepterbar om den innebär fördelar, till exempel i form av en högre effektivitet, i det lokala in-
dustrialiseringsarbetet. Vid utvecklingen av den befintliga industrialiseringsprocessen i Katrine-
holm blir det därför centralt att ställa sig frågan vilka riktlinjer i den nuvarande generiska proces-
sen som är rimliga att följa, med tanke på de brister och den splittring som finns. Figur 18 inne-
håller en sammanfattande uppställning över synsättet på den generiska processen i Katrineholm 
och från processledningens sida samt några frågor relevanta för utvecklingsarbetet med den loka-
la processen.  
 
 
 
 
 
 
 
56 
Katrineholm 
• Den generiska processen uppfyller inte 
behoven för det lokala industrialiserings- 
arbetet tillräckligt väl. Komplimenterande 
beskrivningar/dokument behövs. 
 
 
 
Processledning (central nivå) 
• Lokala processen ska avvika så lite som 
möjligt 
• Gränssnitt ska tydliggöras (vad är generiskt 
och vad är tillägg) och skillnader redovisas 
genom tilläggsdokument till generiska be-
skrivningar 
• Inga grafiska beskrivningar på lokal nivå  
• Lokala avvikelser acceptabla om de går att 
motivera 
 
Frågor relaterade till utvecklingsarbete 
• Vilka krav i generiska processen är rimliga att följa (med tanke på splittring och brister)? 
• Vilka förändringar bör inte göras på lokal nivå, sett ur ett mer långsiktigt ”alignment”-
perspektiv? 
 
 
Figur 18. Sammanfattning av synsätt och frågor rörande ”process alignment” 
 
57 
8 Identifiering och val av förbättringsområden 
Detta avsnitt inleds med en nulägesbeskrivning i punktform i vilken vi sammanfört åsikterna hos 
de olika intressentgrupperna i syfte att skapa en helhetsbild. Efter detta följer en förnuftsbaserad 
inomfallsanalys i vilken vi resonerar kring processrelaterade rotorsaker till de problem som vi 
identifierat och försöker urskilja processens förbättringspotential. Därefter presenterar vi nio 
förbättringsförslag som vi tagit fram utifrån analysen. För varje förslag anges vilka fördelar som 
en implementering skulle medföra samt tar upp tänkbar kritik mot förslaget. I slutet av avsnittet 
beskriver och motiverar vi den inriktning på förbättringsarbetet av industrialiseringsprocessen 
som vi valt. 
 
8.1 Nulägesbeskrivning 
I det interna och externa perspektivet försökte vi att återge de uppfattningar om industrialise-
ringsprocessen som finns i organisationen på en aggregerad nivå för respektive intressentgrupp. 
Nulägesbeskrivningen syftar i stället till att ge en mer balanserad bild av processens status genom 
att sammanföra de olika intressentgruppernas åsikter. Framställningen sker i form av en punktlis-
ta för att den ska bli kort och kärnfull. Listan har delats in i en del med punkter som är direkt rela-
terade till processen och dess användande och en del med punkter som behandlar hur innehållet i 
processen förhåller sig till det konkreta industrialiseringsarbetet. För den senare delen kanske det 
ska noteras att vissa uppgifter bygger på informella samtal, ifall de känns obekanta för läsaren. 
 
Sammantaget visar nulägesbeskrivningen att industrialiseringsprocessen inte är det kvalitetssäk-
rande instrument som det är tänkt att vara. På grund av brister i processen och användandet av 
denna blir projektresultatet i alltför hög grad beroende av de enskilda resursernas erfarenhet och 
kompetens.  
 
Direkt processrelaterade aspekter 
• Trots att projektledarna använder sig av en gemensam process finns det stora individuella 
skillnader i deras arbete, vilket leder till osäkerheter kring kvaliteten i industrialiseringen 
och projektens resultat.  
 
• Det brister i efterlevnaden av processen hos linjeresurserna– det finns brister i genomföran-
det av viktiga punkter i industrialiseringsarbetet om de inte utelämnas helt. 
 
• Uppföljningen av projektets/checklistornas aktiviteter är lågt prioriterad. Projektledaren li-
tar i stället på att resurserna utför sitt arbete och avstämning sker endast i slutet av fa-
ser/perioder.  
 
• Alla interna intressenter tycker att det ofta förekommer en bristande förståelse för check-
punkter. Projektledarna (som fattar beslut om vilka checkpunkter som ska ingå i projektet) 
uttrycker problem med att avgöra checkpunkternas relevans är vanligt förekommande. 
 
• Många personer på både PIM Platforms och linjen anser att processen är för allmän och inte 
på ett bra sätt tar hänsyn till att olika projekttyper ställer olika krav på innehållet i industria-
liseringsarbetet. Det leder till att det blir svårare att få stöd av processen och att acceptansen 
58 
att välja bort checkpunkter ökar. Industrialiseringsprocessen anses vidare ge ett bättre stöd 
till nod- än till modulprojekt, framför allt eftersom det inte finns något bra understöd för ar-
betet i prototypfasen (i denna körs flera rundor). 
 
• Projektledarna uppfattar mycket av dokumentationen av projekten som en icke värdeska-
pande aktivitet, medan t.ex. produktledningen anser att den fyller ett kommunikationsbehov 
och därmed är värdeskapande. 
 
• Projektledarna uppfattar KSPP som alltför administrativ för att passa mindre projekt. Därför 
finner de sig tvungna att frångå processens riktlinjer. 
 
• Kommunikationen mellan projekt och linje (linjechef) uppfattas vara otillräcklig mellan 
MS2 och MS6. Projekt- och produktledning tycker å ena sidan att linjecheferna har ett svalt 
intresse för projekten och inte är tillräckligt engagerade. Å andra sidan tycker linjecheferna 
att de inte får till tillräckligt med information om kvalitetsproblem i projekten och om ak-
tivteter genomförs enligt projektplaneringen, vilket gör det svårt för dem att göra rätt be-
dömningar/prioriteringar. 
 
• Det finns en motsättning mellan projektledare och linjechefer vid val av resurser till projek-
ten. Projektledarna tänker enbart på resursernas kunskap och erfarenhet medan linjechefer i 
många fall vill välja resurser utifrån ett kompetensutvecklingsperspektiv. 
 
• Den grafiska beskrivningen av aktivitetsflödet och beskrivningen av input/output fyller ing-
en viktig funktion i projekten, t.ex. som kommunikativt hjälpmedel, utan används först och 
främst av projektledare i inlärningssyfte. Även användningen i detta syfte verkar delvis spo-
radisk. 
 
• Alla interna intressenter är överens om att den kontinuerliga uppdateringen och utveckling-
en av processen inte fungerar. Processen hålls inte tillräckligt levande för att kunna motsva-
ra verksamhetens behov. 
 
Förhållandet mellan process och verksamhet 
• Samarbetet mellan verksamheten i Katrineholm och produktutvecklingsenheterna behöver 
förbättras och i Katrineholm behöver man bli bättre på att ställa krav mot dessa. I processen 
behöver denna typ av förändringar i arbetssätt förtydligas, och det behöver klargöras hur 
processen ska ge understöd inom t.ex. Dfx-området9. 
 
• Projekten i Katrineholm liksom designenheterna tar i sitt arbete inte hänsyn till att föränd-
ringarna mot en mer flödesorienterad produktion medfört nya krav på industrialiseringen. 
Speciellt inom modul har detta gjort att det uppstår stora problem med produkter som 
kommer in i TTC-flödet (”Time to Customer”). Produkterna går t.ex. inte att köra i det tak-
tade flödet som det är tänkt, vilket leder till lägre produktivitet. Processen borde kunna ge 
ett bättre understöd så att industrialiseringsarbetet sker i enlighet med den nya produktions-
strategin. 
                                                 
9 Dfx – Design for x, där x = manufacturing, testability, components, environment, m.m.  
59 
 
• Bristande uppdateringsarbete och underhåll av processen har lett till ett behov av många 
mindre justeringar i checklistorna. Det handlar först och främst om nytillkomna checkpunk-
ter, förändringar i formuleringar av checkpunkter och uppdatering av roller och ansvarsom-
råden. Respektive funktion har inkommit med förslag på förändringar, men dessa har ännu 
inte integrerats i processen. 
 
• I och med omorganisationen under januari 2007 sker vissa ändringar i gränssnitten mellan 
PIM Platforms och produktionsorganisationen, vilket ställer en del nya krav på processen. 
Till exempel kan det vara betyda att det behövs ett bättre stöd i processen vid överlämnan-
det av projektet till produktionen än vad som är fallet idag.  
 
8.2 Inomfallsanalys 
Den analys som presenteras här genomfördes under arbetes gång som en förberedande del i arbe-
tet att ta fram tänkbara förbättringar för industrialiseringsprocessen. Vi har gett den beteckning-
en ”inomfallsanalys” för att markera detta och skilja den från den mer övergripande analys som 
kommer att göras senare i rapporten (i avsnitt 10). I inomfallsanalysen utgick vi från det reduce-
rade och kategoriserade material som redogjorts för i det interna och externa perspektivet och i 
nulägesbeskrivningen. Inga teoretiska resonemang från litteraturen vävdes in utan analysen base-
rades på logiskt tänkande och sunt förnuft. Analysen är allmänt hållen och inte fokuserad till nå-
got specifikt kärnområde, vilket är en följd av att den intervjustudie som genomfördes hade en 
explorativ karaktär. Vi hoppas att vi genom att presentera analysen i mer eller mindre oförändrat 
skick kan hjälpa läsaren att skapa sig en bra förståelse för den idémässiga bakgrunden till de för-
bättringsförslag som togs fram under arbetet, vilka kommer att behandlas i nästa avsnitt. 
 
Analys – resonemang och hypoteser 
Eftersom många anser att prioriteten både på användningen av industrialiseringsprocessen (speci-
ellt inom linjen) och på utvecklingsarbetet av densamma är för låg behöver man finna lämpliga 
åtgärder för att höja denna. Genom en högre prioritet på processen borde fler idéer om processens 
svagheter komma upp till ytan, vilket möjliggör ett mer initiativrikt arbete med utveckling och 
förbättring av processen. Det är betydelsefullt att projektmedarbetarna har en god förståelse för 
varför industrialiseringsarbetet bedrivs genom processen och inser dess syfte att säkra kvaliteten i 
projekten.   
 
Det finns sedan tidigare en befintlig struktur för utvecklingsarbete med processen där ansvariga 
för respektive funktion utsetts (den interna benämningen är ”superusergruppen”). Troliga förklar-
ingar för de iakttagna problemen med utvecklingsarbetet bör därför snarare förklaras genom fak-
torer som tidsbrist, låg prioritet och bristande engagemang än avsaknaden av verktyg/forum för 
själva genomförandet. Det saknas en tydlig bild av hur utvecklingsarbetet ska bedrivas och 
vem/vilka som ska vara drivande i detta arbete, vilket man skulle behöva komma överens om. 
Det skulle kunna vara till fördel att skapa ett tydligare processutvecklingsansvar och definiera 
vad det innebär för dem som åtar sig detta på projektlednings- och linjenivå. Det kan också behö-
vas en bättre dynamik i kommunikationen mellan de personer som har ett processansvar och ar-
betar med utveckling. 
 
60 
Ett någorlunda rimligt antagande är att engagemang och involvering i utvecklingsarbetet av pro-
cessen påverkar resursernas förståelse för checkpunkterna. Det borde även kunna minska likgil-
tigheten inför det stöd i arbetet som dessa ger. Checklistornas stödjande funktion skulle därför 
kunna förbättras genom ökad involvering i utvecklingsarbetet. Denna skulle exempelvis kunna 
åstadkommas genom en integrering av utvecklingsarbetet i industrialiseringsprojekten, vilket 
även understryker vikten av att tänka konstruktivt angående anpassning och förbättring av pro-
cessen. Ett annat tänkbart sätt att höja projektmedarbetarnas engagemang och involvering är ge-
nom en ökad delegering av ansvar för utvecklingen av processens delområden.  
 
För att processen ska fungera som ett kvalitetssäkrande instrument i industrialiseringsarbetet så är 
det viktigt att medarbetarna har fullt förtroende för den. Det går att identifiera vissa symptom på 
att det brister i detta förtroende. Ett symptom är att projektledarna ibland är måna om att välja 
resurser utifrån deras erfarenhet och kunskap vilket innebär att man undviker en situation där 
processen snarare än resursen blir garanten för kvalitetssäkringen. Det kan finnas andra förklar-
ingar till detta, till exempel skulle det kunna förklaras ur ett pragmatiskt perspektiv för projektle-
daren där denne strävar efter att minimera risker och möjliga problem i projektgenomförandet 
(oavsett processens kvalitet). Ett annat symptom är att projekten inte följer upp aktiviteter-
nas/checkpunkternas progress kontinuerligt, utan i stället räknar med att resurserna utför sitt arbe-
te på ett bra sätt, vilket leder till att problem uppmärksammas sent. 
 
Vad gäller processens grafik och dokumentation är kopplingen mellan checklistorna och aktivi-
tetsflödet otydlig, i och med att det inte är uppenbart hur checkpunkterna hänger samman med de 
aktiviteter som ska utföras i varje fas. För en ovan betraktare kan checklistorna och aktivitetsflö-
det kännas mer som separata delar än ett sammanhängande system, vilket bör försvåra förståelse 
och inlärning av processen. Intervjustudien har visat att den grafiska presentationen primärt an-
vänds i inlärningssyfte av oerfarna projektresurser, speciellt projektledare, och en tydligare expli-
cit koppling skulle kunna hjälpa till att stärka detta syfte. En annan nackdel med otydligheten av 
hur delarna i processen hänger ihop är att det kan bli mer arbetsamt att uppdatera processen. Det-
ta medför att uppdateringen av aktivitetsflödet släpar efter eller inte blir gjort när fokus ligger på 
uppdateringen av checklistorna som är det egentliga arbetsredskapet. 
 
Industrialiseringsprojekten i Katrineholm är en del av större, överordnade projekt och har därför 
både ett material- och informationsutbyte med andra involverade enheter (Customer Logistics, 
Design, etc.). I processbeskrivningen visas däremot inte tydligt vilka externa gränssnitt som finns 
i industrialiseringsarbetet och vilken kommunikation och utbyte av dokument och material som 
sker över dessa. Genom att åskådliggöra detta på ett tydligare sätt, till exempel genom en grafisk 
beskrivning, skulle medarbetare involverade i industrialiseringsverksamheten kunna få en större 
förståelse för det sammanhang som de tillhör. Angående beskrivningar av dokumentflöden i pro-
jekten visar den grafiska beskrivningen av aktivitetsflödet dessutom inte in- och utgående doku-
ment för respektive fas. Detta skulle kunna förtydligas, antingen genom att införliva in- och utgå-
ende dokument i det grafiska flödet eller genom en separat grafisk gestaltning.  
 
Det är vidare inte alltid tydligt i aktivitetsflödet vilka aktiviteter som är gemensamma och vilka 
som gäller för specifika projekttyper. Sammanblandningen gör att det är svårt att få en överskåd-
lig bild över processflödet för en viss typ av projekt. På grund av den ojämna detaljnivån i in-
put/output-beskrivningen och aktivitetsflödet kan det också vara svårt att se vilka aktiviteter som 
är de kritiska i industrialiseringsarbetet. Till exempel innehåller vissa aktiviteter ett flertal subak-
61 
tiviteter och andra inga alls, vilket gör att flödesgrafiken inte blir representativ för arbetet. Den 
inkonsekventa struktureringen medför alltså en viss godtycklighet i visualiseringen av de centrala 
aktiviteterna i flödet. Skillnaden på den tid det tar att genomföra aktiviteterna kan ibland vara stor, 
vilket kan göra det svårare att bilda sig en uppfattning om industrialiseringsarbetets huvudmo-
ment. Strukturella problem återfinns även i checklistorna där en låg detaljnivå i kombination med 
en avsaknad av sortering (förutom på funktion) medför svårigheter att se vilka som är de centra-
la/kritiska aktiviteterna i industrialiseringsprojekten samt vilka eventuella samband som finns 
mellan checkpunkterna. Det finns heller ingen prioritering som visar vilka checkpunkter som är 
särskilt viktiga.  
 
Angående checklistorna kan deras nuvarande allmängiltighet (ca 90 procent av checkpunkterna är 
inte preciserade för någon speciell projekttyp) påverka precisionen i checkpunkterna avseende 
innehåll och formulering. Detta påverkar i sin tur projektmedlemmarnas förståelse av checkpunk-
terna och bedömning av deras relevans, till exempel kan det bli svårare att se om checkpunkterna 
är viktiga för ens projekt. 
 
Checklistorna är vidare det primära verktyget vid industrialiseringsarbetet. Deras struktur kan 
påverka projektmedlemmarnas syn på projektdeltagandet, genom att struktureringen bidrar till att 
bygga upp deras uppfattning om vad som ska göras i processen. I nuläget används en struktur där 
checkpunkterna är indelade efter projektets ”funktioner” (PM, PE, TT, etc.). Därför ligger fokus 
snarare på vem än på vad i checklistorna En grundläggande tanke med processer är dock att 
åskådliggöra vad det är som ska göras genom olika steg i ett flöde (och inte betona hur och vem). 
Även om det är viktigt att vara tydlig med vem som ska utföra checkpunkterna kan det därför 
finnas skäl att ändra checklistornas struktur för att ytterligare lägga fokus på vad som ska göras. 
 
Slutligen finns många synpunkter på att det brister i kommunikationen mellan projektet och lin-
jen, speciellt mellan MS2 till MS6. Några hypoteser till att det förhåller sig på detta sätt, men 
som inte undersökts närmare, är: 
 
a) Det är tungt att ta till sig informationen i rapporter, eventuellt på grund av att strukture-
ringen av informationen inte förmedlar denna på ett effektivt sätt. Det kan även vara så att 
rapporten fokuserar på fel information, dvs. att den information som är viktigast för att 
understödja verksamheten inte ges tillräckligt utrymme. 
b) Flaggningssystemet kan sakna precisionen att kunna urskilja de problem som behöver 
prioriteras och arbetas vidare med. Ett oprecist flaggningssystem riskerar att mer eller 
mindre endast konstatera redan kända fakta. 
c) Publiceringen av viktig information via rapporteringen sker för sällan, vilket medför att 
det inte går att agera tillräckligt snabbt på uppkomna problem. 
d) Rapporterna läses alltför översiktligt av linjechefer, etc. 
e) Informationen kommer inte fram till rätt personer. 
f) Processen innehåller för få avstämningsmöten med styrgruppen, alternativt är möjlighe-
terna att kalla till extramöten begränsade och det har inte bestämts i vilka situationer som 
projektledaren ska göra detta. 
g) Det ligger inte i företagskulturen att ha informella möten (eller annan typ av informell 
kommunikation) med berörda parter även när det i projektet finns ett behov av detta.  
 
62 
8.3 Framtagna förbättringsförslag 
Ett antal förslag på möjliga förbättringar av industrialiseringsprocessen togs fram utifrån sam-
manställningen och analysen av intervjuerna. I likhet med analysen berör förslagen varierade 
aspekter av processen, av samma skäl som angetts ovan. På grund av deras skiftande karaktär har 
förslagen delats in i fyra områden: 1) checklistor och aktivitetsflöde, 2) kommunikation, 3) ut-
veckling och kontinuerliga förbättringar och 4) förhållande mellan process och verksamhet. För 
var och ett av förbättringsförslagen anges vilka fördelar som förslaget syftar till att uppnå. Vi tar 
även upp möjlig kritik och tänkbara risker vid en eventuell implementering.  
 
 
Område 1: checklistor och aktivitetsflöde 
 
Ny strukturering av checklistor i kritiska aktiviteter 
Förklaring/konkretisering En strukturering där man frångår den nuvarande indelningen i funk-
tioner och i stället utgår från kritiska aktiviteter, dvs. vad det vikti-
ga i arbetet är inom respektive fas. 
 
Fördelar/motivering  
Genom denna strukturering sätts fokus i högre utsträckning på vad 
som är det viktiga i arbetet i stället för vem som ska utföra olika 
uppgifter. Den kan därmed bidra till att skapa en gemensam syn 
och förståelse för projektverksamheten. Det blir också enklare att 
förtydliga kopplingen mellan checklistorna och aktivitetsflödet. 
 
Risker/kritik 
En omstrukturering av checklistorna innebär att man frångår ett 
etablerat tänkesätt med de risker som finns kopplade till detta. Den 
nya strukturen kan även uppfattas som rörig, speciellt om det blir 
ett stort antal kritiska aktiviteter. 
 
Precisering av projekttyper 
Förklaring/konkretisering En ytterligare precisering av checkpunkternas projekttyp jämfört 
med idag i nod, modul och SP (supply preparation). Eventuellt kan 
även en gallringsfunktion läggas till så att endast de checkpunkter 
som ska ingå i projektet visas.  
 
 
Fördelar/motivering 
Listornas nuvarande allmängiltighet (ca 90 % av punkterna är inte 
specificerade för någon viss projekttyp) kan påverka precisionen i 
checkpunkterna avseende innehåll och formulering. Detta påverkar 
i sin tur projektmedlemmarnas förståelse för checkpunkterna och 
bedömning av deras relevans, t.ex. kan det bli svårare att se om 
checkpunkterna är viktiga för ens projekt. En bättre precisering kan 
medföra att det blir tydligare vad som ingår och är viktigt i respek-
tive projekttyp och det blir därmed lättare att avgöra checkpunkters 
relevans för det enskilda projektet. 
 
Risker/kritik 
En ökad precisering kan, åtminstone på sikt, bidra till en splittrad 
process med färre gemensamma punkter. En högre precisering kan 
63 
också komplicera underhållet/uppdateringen av checkpunkterna 
(åtminstone ställer det delvis nya krav på utvecklingsstruktur). 
 
Kontroll att viktiga aktiviteter utförs 
Förklaring/konkretisering Ett tydliggörande av vilka checkpunkter som är viktiga och inte får 
hoppas över i projekten. Eventuellt kan man ha flera nivåer, för-
slagsvis ”mandatory”, ”recommended”, ”optional”. Det kan också 
behövas en hantering av avvikelser vid utelämnande av obligatoris-
ka punkter, där det krävs ett godkännande från en ”högre instans” 
(t.ex. godkännande från linjechef eller genom extramöte). 
 
Fördelar/motivering 
Skapar en bättre kontroll över att projekten inte hoppar över viktiga 
aktiviteter/checkpunkter i industrialiseringsarbetet. Berörda intres-
senter ska få vetskap om vilka viktiga aktiviteter som hoppas över. 
 
Risker/kritik 
Arbetet vid avvikelser riskerar att bli tidskrävande samtidigt som 
det kräver ett större engagemang från linjens sida. Det kan vara 
svårt att avgöra vilka punkter som ska vara ”mandatory” i indust-
rialiseringsarbetet (det finns gråzoner). Risken finns också att pro-
jektledaren kan känna sig alltför styrd i och med att denne inte ges 
frihet att fatta beslut själv. 
 
Förbättringar i presentation av aktivitetsflödet samt beskrivningar av input/output 
Förklaring/konkretisering Det finns ett antal möjliga förslag på förbättringar: 
1. Skapa en mer representativ flödesgrafik med fokus på domine-
rande aktiviteter. Nu innehåller vissa aktiviteter väldigt många 
subaktiviteter – struktureringen av aktiviteterna är med andra 
ord inkonsekvent. 
2. Se till att det framgår tydligare vilka aktiviteter som gäller en 
viss projekttyp och vilka som är gemensamma.  
3. Förtydliga dokumentflödet, dvs. vem som är avsändare och 
mottagare av dokument. Se till att dokumentnummer finns an-
givna. 
4. Visa vilka externa gränssnitt som finns i industrialiserings-
arbetet genom grafisk beskrivning. 
 
Fördelar/motivering 
Förslagen syftar till att skapa en bättre beskrivning av vad som görs 
i industrialiseringsverksamheten, som dessutom är lättförståelig. 
 
Risker/kritik  
Intervjustudien har visat att den grafiska presentationen en primärt 
används av nya projektledare i inlärningssyfte. Därför är frågan om 
man ska satsa på att utveckla denna. Samtidigt kan en förbättrad 
beskrivning leda till en högre användning. Punkt 1 och 2 kan även 
leda till att beskrivningen får fler aktiviteter och blir mer komplice-
rad. 
 
 
64 
Område2: kommunikation 
 
Anpassning av administrationskrav i projekt av olika typer och storlek 
Förklaring/konkretisering Se till att mängden administration/dokumentation i projekten an-
passas efter verksamhetens behov (genom riktlinjer för projekt av 
olika typ och storlek). Genomtänkta och relevanta dokumentmallar 
som ger möjlighet till ett effektivt arbete med dokumentation. 
Eventuellt skulle man kunna skapa ett ”KSPP light” för små projekt.  
 
Fördelar/motivering 
Genom att sätta riktlinjer och se till att industrialiseringsprocessen 
ger ett bra understöd för dokumentation blir det enklare för projekt-
ledare att avgöra vilka administrativa krav som finns. Samtidigt 
minskar godtyckligheten i projektdokumentationen. 
 
Risker/kritik 
Området är kanske inte prioriterat jämfört med andra förslag, men 
samtidigt uppfattar projektledarna dokumentationen som en belast-
ning.  
 
Översyn av kommunikation mellan MS2-MS6 
Förklaring/konkretisering Förslaget innebär en översyn av hur kommunikationen mellan pro-
jektet och beslutsfattare på linjen skulle kunna förbättras, speciellt 
under faserna från MS2 till MS6. Det skulle exempelvis kunna re-
sultera i: 
- 
Att processen får fler avstämningsmöten med styrgruppen, t.ex. 
vid MS5 innan serieproduktion. Det kan också handla om att 
förbättra möjligheterna att kalla till extramöten och definiera i 
vilka situationer som projektledaren ska göra detta. 
- 
Förändringar i dokumentmallar för t.ex. månadsrapporter så att 
de i högre utsträckning fokuserar på vissa typer av problemrela-
terad information. 
- 
En tydligare definition av vilka som ska ta del av vilken info för 
att rätt beslut ska kunna fattas. 
 
Fördelar/motivering 
Det finns många synpunkter i organisationen att det brister i kom-
munikationen mellan projektet och linjen, speciellt mellan MS2 till 
MS6. Detta medför att problem i projekten upptäcks sent och att 
vissa aktiviteter förskjuts eller inte utförs, vilket ofta får konse-
kvenser i volymtillverkningen. 
 
Risker/kritik 
Eventuellt handlar det om att den informella kommunikationen 
mellan projekten och beslutsfattare på linjen behöver förbättras. I 
sådana fall är det mindre nödvändigt att införa strukturella föränd-
ringar. 
 
 
 
 
65 
Område 3: utveckling och kontinuerliga förbättringar 
 
Tydligare processansvar 
Förklaring/konkretisering Att skapa ett tydligare processutvecklingsansvar och definiera vad 
det innebär att vara processansvarig på projektlednings- och linje-
nivå (super- och subnivå). Det kan bland annat handla om ansvar 
för uppdatering av ett avgränsat område i checklistorna och för en 
viss typ av dokument (dvs. att dessa uppdateras så att de motsvarar 
verksamhetens behov). 
 
Fördelar/motivering 
Det finns en befintlig struktur för utvecklingsarbete med processen 
där ansvariga för respektive funktion utsetts. Däremot har detta ar-
bete stagnerat på senaste tiden samtidigt som KSPP har ett stort be-
hov av uppdatering.  Det kan därför vara på sin plats att strukturera 
upp ansvaret för utveckling och se till att få in personer med stor 
drivkraft i utvecklingsarbetet. 
 
Risker/kritik 
Viljan till förändring/utveckling måste även komma från de perso-
ner som arbetar med detta, och kan inte endast förmedlas som ett 
krav ”uppifrån”. 
 
Integrering av utvecklingsarbete i process 
Förklaring/konkretisering Att integrera arbetet med kontinuerliga förbättringar av processen i 
projektarbetet. Det kan innebära att man understryker ett kontinuer-
ligt förbättringsarbete genom checkpunkter och att det är bestämt 
vid vilka avstämningspunkter som beslut om förändringar fattas. 
Det skulle också kunna finnas möjlighet i checklistorna att skriva in 
saker som behöver göras i ens projekt utöver det som ingår i check-
listan. Vid projektets avslutande kan man sedan göra en utvärdering 
om det är lämpligt att lyfta in dessa saker som nya checkpunkter. 
 
Fördelar/motivering 
En integrering av utvecklingsarbetet med processen är ett sätt att 
öka engagemanget kring processen och det kritiska tänkandet av 
vad det är som behöver göras i industrialiseringsprojekten. För-
hoppningen är att detta så småningom kan hjälpa till att få ett kon-
struktivt tänkande att ”sitta i väggarna”. Ett bättre engagemang 
kring processen bör också medföra att resursernas förståelse för 
checkpunkterna blir bättre och förbättra checkpunkternas stödjande 
funktion. 
 
Risker/kritik 
Nya checkpunkter etc. kan eventuellt ses som ett besvärande mo-
ment av projektresurser och inte bidra till ökat engagemang. 
 
 
 
 
 
66 
Område 4: förhållande mellan process och verksamhet 
 
Korrigeringar pga. bristande uppdateringar av KSPP 
Förklaring/konkretisering Det finns ett behov av att göra ett flertal justeringar i processen. 
Först och främst handlar det om checkpunkter som borde läggas till, 
förändringar i formuleringar av checkpunkter och uppdatering av 
roller och ansvarsområden. Omorganisationen kan också medföra 
att en del nya krav ställs på processen och man bör se till att dessa 
uppfylls. 
 
Fördelar/motivering  
Uppdateringsarbetet och underhållet av processen har stagnerat och 
det finns därför ett behov av många mindre justeringar. 
 
Risker/kritik 
Det finns inga egentliga risker med detta arbete, utan det är snarare 
något som måste göras för att processen ska understödja industriali-
seringsarbetet på ett bra sätt 
 
 
8.4 Val av inriktning på förbättringsarbete 
Efter en diskussion med styrgruppen beslutades att vi skulle inrikta förbättringsarbetet på check-
listorna. Arbetet skulle dels innefatta en omstrukturering av listorna efter kritiska aktiviteter och 
dels en noggrannare precisering av de projekttyper (dvs. nod, modul eller SP) som checkpunkter-
na tillhör. I mån av tid skulle vi även försöka klargöra vilka checkpunkter som är obligatoriska 
för alla projekt och se på lösningar för att integrera förbättringsarbetet med processen i projektar-
betet. Uppdateringar av innehållet i checkpunkter samt ansvarsområden så att dessa överstämmer 
med den nuvarande verksamheten ingick också i den bestämda arbetsinriktningen. 
 
Att valet föll på att arbeta med checklistorna var ganska naturligt. Uppdateringen av dessa hade 
eftersatts, samtidigt som vi kunde se möjligheter till förbättringar genom strukturella förändringar 
och innehållsliga preciseringar. Dessutom utgör det grafiska aktivitetsflödet endast en vägledande, 
ungefärlig beskrivning av industrialiseringsarbetet (som används sporadiskt) medan checklistorna 
är ett konkret arbetsverktyg i projekten. Vi ansåg därför att vi genom att inrikta oss på checklis-
torna hade bäst möjlighet att kunna påverka kvaliteten i projektarbetet. Ytterligare ett skäl till att 
vi valde att inrikta oss på checklistorna är det pågående ”process alignment”-arbetet, som medför 
en viss osäkerhet angående framtiden för de lokala grafiska processbeskrivningarna. Under rå-
dande förhållanden kändes det därför omotiverat att inleda ett förändringsarbete inom detta om-
råde. De övriga förslag som utelämnades, rörande administrationskrav, kommunikation och pro-
cessansvar, behandlar alla intressanta aspekter av projekt- och processarbetet, men uppvisar inte 
ett lika akut behov av förändring/uppdatering. De rör heller inte fullt lika centrala delar av pro-
cessen, utan är mer indirekta till sin karaktär.  
67 
9 Den utvecklade modellen 
I det här avsnittet beskriver vi det praktiska resultatet av arbetet på Ericsson i Katrineholm – de 
förändrade och utvecklade checklistorna. Vi går till att börja med igenom hur arbetet med att 
utveckla checklistorna gick till samt redogör för några mindre avsteg från den bestämda inrikt-
ningen (se avsnitt 8) som vi valde att göra. Därefter presenteras de förändringar som vi gjort i 
checklistorna och vilka fördelar som det är tänkt att de ska medföra. 
 
Arbetet med utveckling av checklistorna inleddes med en noggrannare genomgång av dessa för 
att skapa oss bättre förutsättningar för implementering av bland annat den nya strukturen. En an-
nan del av det inledande arbetet var att jämföra checklistorna med checklistorna i den generiska 
processen för att undersöka överensstämmelsen dem emellan. Jämförelsen visade att relativt 
många av checkpunkterna hade en identisk eller likartad formulering. Checklistorna i Katrine-
holm är dock anpassade till det lokala industrialiseringsarbetet och innehåller därför betydligt fler 
och mer detaljerade checkpunkter. En annan skillnad är att de generiska checklistorna är struktu-
rerade efter processens flödesfiskar, medan checklistorna i Katrineholm som tidigare nämnts är 
strukturerade efter industrialiseringsprojektens ”funktioner”.  
 
Under arbetets gång kunde vi konstatera att den valda arbetsinriktningen där vi skulle strukturera 
checkpunkterna efter kritiska aktiviteter inte var genomförbar. Idén var att sammanhängande 
checkpunkter skulle samlas under en identifierad aktivitet som kunde beskriva arbetet på en mer 
övergripande nivå. Dessa kritiska aktiviteter visade sig vara nästan omöjliga att urskilja, åtmin-
stone på en lägre detaljnivå än den som checkpunkterna har i listorna. Det skulle därför bli väl-
digt få checkpunkter under varje kritisk aktivitet, vilket inte var den ursprungliga tanken. Vi blev 
av detta skäl tvungna att göra vissa avsteg från den ursprungliga arbetsinriktningen och anpassa 
struktureringen efter vad som var praktiskt genomförbart. Resultatet blev en strukturering av 
checklistorna efter den generiska processens flödesfiskar (subprocesser). Denna strukturering fyl-
ler i princip samma syfte som en strukturering efter kritiska aktiviteter och borde medföra unge-
fär samma fördelar, till exempel en bättre gemensam syn på och förståelse för projektarbetet. Vi 
vill därför framhålla att förändringen i angreppssätt snarare handlade om en mindre korrigering 
efter de praktiska förhållandena, än en ny inriktning på arbetet.  
 
För att kunna utföra utvecklingsarbetet med checklistorna krävdes ett nära samarbete med pro-
jektledare och projektresurser. Från början tänkte vi oss att det skulle räcka med att enbart en el-
ler två medarbetare från respektive ”funktion” deltog i arbetet, men ganska snabbt insåg vi att 
resursernas kunskaper om projektarbetet var begränsade till vissa specialistområden. Därför fann 
vi det nödvändigt att ta del av många medarbetares kunskaper under utvecklingsarbetet, som 
genomfördes genom informella samtal med en person i taget eller i mindre grupper. Under arbe-
tets gång loggade vi alla kommentarer och åsikter för att bygga upp en samlad kunskapsbas om 
checklistornas innehåll, som vi kunde utgå ifrån när vi sammanställde de nya listorna. I arbetet 
med checklistorna utgick vi från vissa principer: 
 
• Vid meningsskiljaktigheter fick de personer som i projekten har i uppgift att utföra check-
punkten sista ordet om vad som ska gälla. 
• Formuleringarna av checkpunkterna ska vara tydliga och konkreta, så att projektmedlem-
marna inte ska behöva tolka checkpunktens mening. 
68 
 
Förutom den modifiering som gjordes av förslaget att strukturera checklistorna efter kritiska akti-
viteter, gjordes även en anpassning av idén med att tydliggöra obligatoriska checkpunkter. Orsa-
ken var att det visade sig vara svårt att specificera vilka checkpunkter som är viktigare än andra, 
eftersom industrialiseringsarbetet innehåller många olika viktiga beståndsdelar. I stället för att 
klargöra vilka checkpunkter som är obligatoriska, såg vi därför till att det genom checkpunkts-
formuleringarna blev tydligt vilka punkter som inte utförs i Katrineholm, utan av andra enheter. 
Figur 19 anger den tänkta inriktningen för arbetet med checklistorna och utfallet av detta arbete.  
 
Ny strukturering av checkpunkter med 
indelning efter kritiska aktiviteter i 
industrialiseringsarbetet och klargörande 
av viktiga aktiviteter/delmål. 
 
Vad är kärnpunkter och vad är kom-
ihåg-punkter samt specificering av 
projekttyp (SP, nod, modul). 
 
 
 
Integrering av utvecklingsarbete i 
process. 
Indelning efter SPP:s ”flödesfiskar”/ 
subprocesser med ytterligare 
specificering genom underliggande 
kategorier. 
 
 
Tydligare definitioner där det framgår 
om punkten utförs av aktör utanför 
Katrineholm. Noggrannare specificering 
av vilka projekttyper som check-
punkterna tillhör. 
 
 
Ny sektion för att lägga till aktiviteter 
som behöver checkas av, men som inte 
finns med i checklistorna. 
 
 
Figur 19. Arbetsinriktning och utfall 
 
Som nämnts har de nya checklistorna strukturerats efter den generiska processens flödesfiskar (se 
avsnitt 5.3). Ytterligare ett område, Formal Decisions and Status Codes, som inte ingår i den ge-
neriska processen har också lagts till. Vidare har checkpunkterna som samlats under de olika flö-
desfiskarna indelats i ytterligare kategorier, i vilka vi försökt att göra en noggrannare specifice-
ring av det industrialiseringsarbete som checkpunkterna behandlar. Detta gör att det blir det lätta-
re för projektmedlemmarna att se, ur ett bredare perspektiv, de mål som checkpunkterna stävar 
efter att uppfylla. Ett exempel på de nya checklistorna visas i figur 20. 
 
Med den nya strukturen blir det logiska flödet av industrialiseringsprocessen mer uppenbar i 
checklistorna och det blir lättare att följa viktiga trådar i processen från start till slut av ett projekt. 
Checkpunkter som på ett eller annat sätt hänger samman eller har ett likartat innehåll har place-
rats nära varandra för att skapa en bättre bild av det arbete som ska utföras i de olika faserna. Ge-
nom den nya strukturen hamnar också fokus på vad som ska göras i industrialiseringsarbetet i 
stället för vem som ska utföra olika uppgifter. Dessutom har ett bättre ”alignment” med den gene-
riska processen uppnåtts, genom att i stort sett samma grundstruktur används i de lokala och de 
generiska checklistorna.  
 
69 
 
 
Figur 20. Exempel på de nya checklistorna (innehållet är modifierat) 
 
En annan förbättring med checklistorna är att vi i kolumnen ”T” (type of project) har gjort en 
noggrannare specificering av de projekttyper som checkpunkterna tillhör. Den noggrannare speci-
ficeringen gör att det blir lättare att avgöra vilka checkpunkter som är relevanta och ska ingå i 
projektet. Följande definitioner har använts: 
 
A = All (applies to all projects) 
SP = Supply Preparation projects 
NB = Node and Board projects 
B = Board projects 
N = Node projects 
  
70 
Eftersom det är viktigt att projektmedlemmarna uppvisar ett kritiskt tänkande angående vad som 
behöver göras under varje fas i ett projekt har en sektion för Additional checkpoints lagts till i 
checklistorna. I denna går det att skriva in checkpunkter för arbetsuppgifter i projektet som inte 
täcks upp av de ordinarie checkpunkterna i listan. Förhoppningen är att detta uppmuntrar pro-
jektmedlemmarna till kreativitet och fritänkande och därigenom motverkar en alltför strikt syn av 
checklistornas innehåll. Förändringen innebär även ett försök att integrera utvecklingsarbetet av 
processen i projekten i och med att ett mer kritiskt tänkande borde medföra att problem och möj-
liga förbättringar kommer upp till ytan. För att detta kritiska tänkande ska komma till gagn för 
kommande industrialiseringsprojekt måste dock en utvärdering av vilka av de projektspecifika 
punkterna som ska lyftas in i den ordinarie listan göras vid projektets avslutande.   
 
I formuleringarna av checkpunkterna (liksom i företagsspråket i övrigt) finns det en hel del för-
kortningar. Därför har vi lagt till ett nytt kalkylblad (”worksheet”) i Excel-filen betecknat Expla-
nations som innehåller förklaringar till dessa. Ytterligare ett kalkylblad kallad Project info har 
också lagts till. Denna innehåller viktig projektinformation och ska ge en bättre överblick. 
 
I de nya de checklistorna har vi vidare lagt till en del ny funktionalitet, i syfte att underlätta arbe-
tet med checklistorna. En funktionalitet är att kunna dölja de checkpunkter som man har valt bort, 
eftersom de inte passar projektet. En annan funktionalitet är att när man skriver in projektmed-
lemmarnas namn i kalkylbladet för Project info blir dessa automatiskt inskrivna i kolumnen Re-
sponsible for activity. 
 
För att underlätta implementeringen av de nya checklistorna har vi slutligen tagit fram en utbild-
ningsplan samt en presentation som är tänkt att användas i utbildningssyfte. Utbildningsplanen 
beskriver hur checklistorna ska introduceras i verksamheten och i presentationen förklaras de för-
ändringar som genomförts. 
 
71 
10 Diskussion 
Denna avslutande diskussion inleds med några reflektioner rörande det genomförda utvecklings-
arbetet med industrialiseringsprocessen i Katrineholm. På detta följer ett längre resonemang 
kring vad en organisation behöver tänka på för att kunna skapa en välfungerande process, som 
är uppbyggt kring ett antal delområden/faktorer som vi urskiljt som viktiga. Resonemanget 
anknyter till de övergripande frågeställningar som vi ställde upp i avsnitt 1.2 och består av en 
syntes av egna iakttagelser och aktuella teoretiska perspektiv. Vi kommer därmed att få använd-
ning av den teoretiska referensram som presenterades i avsnitt 4.  
 
10.1 Reflektioner kring utvecklingsarbetet 
Genom förbättringsarbetet med checklistorna fick vi en del nya insikter i organisationens an-
vändning av processen och hur väl denna stödjer industrialiseringsarbetet. En sak som inte fram-
kommit under intervjufasen var att det finns flera brister i överensstämmelsen mellan den grafis-
ka beskrivningen och det arbete som utförs i projekten. Att projektledarna inte uppmärksammade 
detta kan bero på att de ändå anser att beskrivningen ger en relativt bra bild av de viktiga momen-
ten av industrialiseringsarbetet. Det kan också bero på att den grafiska beskrivningen används i 
mycket begränsad utsträckning, och att projektledarna därför inte har detaljkunskap om beskriv-
ningens innehåll. Ett exempel på bristande överensstämmelse är att det finns vissa problematiska 
aspekter av den nuvarande fasuppdelningen, speciellt för modulprojekt. Mellan MS3 till MS6 är 
gränsdragningen mellan faserna oklarare än vad den övergripande grafiska beskrivningen anger. 
Dessutom är det överlag otydligt vad som ska ingå i fasen Product Verification. 
 
Det blev vidare uppenbart att få personer har en klar helhetsbild av sina delar av processen. Vår 
inledande tanke var att arbeta med struktureringen av checklistorna genom att diskutera industria-
liseringsarbetets del- och slutmål. Idén var att utgå från slutmålen för att kunna urskilja de delmål 
som behöver uppfyllas i de olika projektfaserna för att dessa ska kunna uppnås. Problemet med 
detta arbetssätt var att även om de personer som vi arbetade med hade bra detaljkunskaper inom 
sina områden hade de svårt att på rak arm kommunicera vilka som var de övergripande målen 
med arbetet.  Om detta beror på att projektmedlemmarna inte har funderat igenom vilka överord-
nade syften som arbetet uppfyller eller om de har problem att formulera dessa är svårt att säga. Vi 
fick därför ändra taktik och utgå från de befintliga checkpunkterna. På så sätt kunde vi bilda oss 
en egen uppfattning av hur dessa kunde sorteras efter olika områden i och mål med industrialise-
ringsarbetet. I och med att vi utgick från checkpunkterna kom diskussionerna med medarbetarna 
att hållas på en betydligt lägre detaljnivå än vad som från början var meningen. 
 
Vad gäller dokumentationen i projekten kunde vi notera att det finns skillnader mellan olika pro-
jektledare angående vilka administrativa dokument som skrivs. Detta beror delvis på att man inte 
har angett vilket syfte som vissa av dokumenten uppfyller och om de fyller ett behov i det över-
gripande projektet, vilket medför att en viss godtycklighet infinner sig. Det blir upp till den en-
skilde projektledaren att avgöra vad som är rimligt. Vid skrivandet av dokumenten använder pro-
jektledarna dessutom ofta egna tidigare dokument som förlagor, i stället för att utgå ifrån de do-
kumentmallar som finns. Enligt projektledarna borde många dokumentmallar ha ett bättre fokus 
på den viktigaste informationen som behöver förmedlas vidare. De tycker därför att projektled-
ningsarbetet blir onödigt administrativt om man följer mallarna noggrant. 
72 
10.2 Att skapa en fungerande process 
En process ska understödja arbetet och bidra till en effektivare verksamhet. Genom användningen 
av processen ska organisationen se till att göra rätt saker och undvika att utföra uppgifter som inte 
skapar värde för processens kund eller kunder, oavsett om dessa är interna eller externa. Vad som 
inverkar på hur pass väl processen uppfyller sitt syfte är dock inte lika självklart. Under arbetet 
med industrialiseringsprocessen i Katrineholm har vi fått ett flertal indikationer på vad som är 
viktigt att ta hänsyn till för att åstadkomma en välfungerande process. Nedan kommer vi att redo-
göra för dessa och anknyta dem till process- och projektrelaterad teoribildning. Inledningsvis ska 
vi börja med ett resonemang kring hur en process kan fungera som ett verktyg för kunskapsinte-
grering i projektbaserad verksamhet.  
 
Processen som bärare av organisatorisk kunskap 
Enligt Söderlund och Tell (2001) finns det tre problem med kunskapsdelning i projekt: att de är 
en avgränsad organisatorisk aktivitet, att de används för att utföra unika uppdrag, och att de utgör 
unika konstellationer (med individer). Dessa problem är naturligtvis inte absoluta till sin karaktär, 
utan förekommer i olika hög utsträckning beroende på typen av projektverksamhet. En distink-
tion som här kan göras är mellan lär- och implementationsprojekt (Engwall 2004). Lärprojekt 
syftar på projekt där uppdrag och mål kontinuerligt ändras under projektgenomförandet och im-
plementationsprojekt syftar på projekt vars innehåll är välkänt på förhand och inte genomgår någ-
ra större förändringar. För ett utvecklingsprojekt går det också att säga att vissa delar utmärks av 
lärande och andra av implementation. Industrialiseringsprojekten i Katrineholm är ett bra exem-
pel på delprojekt som i hög grad är präglade av implementation, oavsett karaktären på det över-
gripande utvecklingsprojektet. Samma typ av aktiviteter återkommer i de projekt som genomförs, 
vilka även har liknande kvalitativa och kvantitativa mål. Det finns förstås skillnader i förhållandet 
mellan lärande och implementation i projekten, bland annat beroende på hur mycket den nya pro-
dukten avviker från tidigare produkter som industrialiserats, men vi skulle ändå vilja hävda att 
likheterna överväger dessa.  
 
De flesta projekt är påverkade av inom organisationen etablerade arbets- och tänkesätt som suc-
cessivt växt fram under genomförandet av tidigare projekt. I implementationsprojekt med många 
repetitiva inslag finns goda förutsättningar för att utnyttja tidigare erfarenheter för att ge ett kon-
kret och specificerat understöd till nya projekt. Av de problem som Söderlund räknar upp borde 
det största hindret mot detta vara att projekten utgör avgränsade organisatoriska aktiviteter och att 
inte tillräcklig uppmärksamhet ägnas åt hur kunskapsöverföringen mellan projekten ska gå till. 
Fokus ligger på projektresultatet och inte på hur organisationen ska ta tillvara på den förvärvade 
erfarenheten. För att försöka överbrygga detta problem kan organisationen använda sig av struk-
turerade arbetssätt för kunskapsöverföring. Flera röster i forskardebatten menar att detta är nöd-
vändigt och att det inte räcker att enbart förlita sig på den kunskapsdelning som sker informellt – 
speciellt gäller detta tekniskt komplexa verksamheter (Chapman och Hyland 2004, Wysocki 2004, 
etc.).  
 
I ljuset av ovanstående resonemang kan en process ses som en bärare av organisatorisk kunskap. 
Processen ska ange riktlinjer för hur arbetet på ett effektivt sätt bör bedrivas efter den kunskap 
som finns. Praktiskt kan detta ske till exempel genom användning av checklistor. Det är dock vik-
tigt att processen inte ses som ett statiskt instrument. Om processen på ett effektivt sätt ska kunna 
stödja verksamheten behövs en kontinuerlig integrering av erfarenheter från projekten. Även det-
73 
ta kräver användande av formella metoder, som ”project reviews”, ”best practice” och ”lessons 
learned” (förslag från Wysocki 2004).  
 
I enlighet med ovan förda resonemang vill vi därför påstå att det finns bra förutsättningar för att 
använda processer som ett verktyg för kunskapsintegrering i projektverksamheter liknande den på 
Ericsson i Katrineholm. Dessa projekt kan knappast betraktas som unika företeelser, utan är sna-
rare en förbestämd och välkänd verksamhet som återkommer i alla utvecklingsprojekt. Genom 
projektens många likheter med varandra går det att dra fördel av tidigare erfarenheter i nya pro-
jekt och det finns därför goda skäl till att försöka överföra medarbetares individuella kunskaper 
från enskilda projekt till en formell organisatorisk kunskapsbärare. 
 
Processens flexibilitet 
En av de faktorer som påverkar hur pass väl en process understödjer verksamheten är dess flexi-
bilitet. I den studerade industrialiseringsprocessen handlar flexibiliteten i första hand om vilka 
projekt-/produkttyper som processen är ämnad för samt hur processen beskriver de skillnader 
som finns mellan dessa. Vi kan illustrera detta med några exempel angående projekttyp. I den 
grafiska flödesbeskrivningen (på subnivån) görs ingen åtskillnad mellan de olika projekttyperna, 
utan alla projekt beskrivs med hjälp av ett och samma flöde. Teoretiskt finns två alternativa kon-
sekvenser av detta: antingen måste aktiviteterna beskrivas på en så pass generell nivå så att de 
inrymmer arbetet i alla projekttyper eller så måste flödet innehålla aktiviteter som inte är gemen-
samma för alla typer. I en flödesbeskrivning kan det givetvis finnas inslag av båda dessa konse-
kvenser – vissa delar av processen kan gälla alla projekttyper och andra delar endast gälla en typ. 
Ett annat exempel är specificeringen av vilken projekttyp som checkpunkterna gäller för. Även 
här handlar det om det problematiska förhållandet mellan generella och specifika beskrivningar. I 
många fall ger en mer specificerad checkpunkt ett bättre stöd för arbetet, men kommer samtidigt 
att gälla för en mindre del av projektverksamheten. Tillämpningsområdet krymper vid en ökad 
noggrannhet i beskrivningen.  
 
Vi ser alltså att en stor flexibilitet i processen påverkar möjligheten att precisera projektens akti-
viteter och checkpunkter, medan en liten flexibilitet leder till att processen splittras i flera obero-
ende delar. Om processens flexibilitet är maximal omfattar denna alla verksamhetens projekt-
/produkttyper och om den är minimal bedrivs varje typ av projekt med hjälp av en separat process. 
Var mellan dessa ytterligheter en organisation bör positionera sin process är en bedömningsfråga. 
Det handlar om att försöka hitta ett optimum för processen som ett stödjande och effektiviserande 
verktyg, både sett från de enskilda projektens och hela projektverksamhetens sida. För respektive 
projekt-/produkttyp medför en högre specificering ett bättre understöd, förutsatt att de enskilda 
projekt som hör till typen inte avviker alltför mycket från varandra. En ökad specificering innebär 
dock i många fall även en hög detaljnivå och därmed att organisationen behöver lägga stora re-
surser på att uppdatera processen. Detta gäller speciellt verksamheter som bedrivs i en omgivning 
präglad av kontinuerlig förändring. Om man i stället ser till hela projektverksamheten kan pro-
cessen, med Engwalls (2003a; 2004) terminologi, sägas ha en ”organiserande funktion”. En gene-
rell process med hög flexibilitet gör arbetssätten mer lika och ökar igenkänningsfaktorn mellan 
olika projekt för medarbetarna. Genom att ”klumpa ihop” projekten blir det också mer naturligt 
att överföra viktiga erfarenheter från en projekt-/produkttyp till en annan. Samtidigt finns risken 
att den innehållsliga specificeringen inte blir tillräckligt skarp och därmed inte understödjer pro-
jekten på det sätt som är önskvärt.  
 
74 
Eftersom det rör sig om en bedömningsfråga kan uppfattningen om vilka projekt-/produkttyper 
som en process bör omfatta skilja sig åt mellan olika aktörer i organisationen. Från arbetet med 
industrialiseringsprocessen finns ett bra exempel på detta, som vi inte tidigare berört i rapporten. 
Inom organisationen i Katrineholm finns en pågående diskussion om industrialiseringen av pro-
dukter inom ett visst produktområde bör eller inte bör bedrivas genom den vedertagna industriali-
seringsprocessen. I nuläget sker industrialiseringen av dessa produkter utanför industrialiserings-
processen. Projektledarna knutna till produkterna hävdar att det heller inte finns något behov av 
att använda denna i och med att produktutvecklingen inte inbegriper hårdvara och därmed skiljer 
sig från övriga produkter. Industrialiseringen kräver inte lika mycket resurser och projekten har 
förhållandevis få mantimmar. Därför menar projektledarna att ett användande av processen skulle 
innebära överdriven administration. Från ledningens håll finns det dock andra åsikter. De anser 
att det skulle vara till fördel om projekten för dessa produkter genomfördes i enlighet med pro-
cessen för att åstadkomma en bättre kontroll. Eventuellt anser de att vissa modifieringar kan be-
hövas. Tillsammans visar projektledarnas och ledningens syn i detta exempel hur åsikterna kan 
gå isär angående en process flexibilitet. Det beror till viss del på vilket syfte som man ser med 
processen.  
 
Flexibiliteten hos en process kan givetvis diskuteras utifrån andra utgångspunkter än projekt- och 
produkttyp. Några intressanta sådana utgångspunkter är vilka aktivteter som ska utföras, aktivite-
ternas placering på projektets tidslinje och flexibiliteten i beslutsfattandet. I den studerade proces-
sen uppnås flexibilitet inom dessa områden med hjälp av checklistorna genom att man väljer ut 
vilka checkpunkter som är relevanta för projektet. Det finns därtill möjlighet att vid behov flytta 
fram checkpunkter tillhörande en viss fas till den nästkommande fasen (via ”rest points”). I teori-
kapitlet noterade vi att denna den typ av flexibilitet som vi här diskuterar är utmärkande för den 
tredje generationens stage-gate-modeller. I detta fall handlar det bland annat om mindre strikta 
kriterier för grindpassager för att inte fördröja projekten samt en mer flexibel och situationsan-
passad tillämpning av modellerna (Cooper 1994). Eftersom den produktutvecklingsmodell som 
används inom Ericsson bör betraktas som tillhörande den tredje generationen, kan vi därför göra 
ett antagande att principerna från de överordnande modellerna sprider sig ner till lägre nivåer av 
utvecklingsarbetet.  
 
Processens detaljnivå 
Som vi berört tidigare finns ett nära samband mellan en process flexibilitet och dess detaljnivå, 
på så sätt att flexibiliteten vanligtvis sjunker när detaljnivån höjs. Det finns vidare en del intres-
santa aspekter angående detaljnivån betraktad som ett ensamt fenomen. Processen kan genom en 
hög detaljnivå bli ett mer konkret hjälpmedel för projektmedarbetarna, men kan samtidigt leda till 
ett begränsat tänkande. Genom att processen beskrivs alltför detaljerat invaggas medarbetarna i 
en falsk trygghet och slutar mer eller mindre att tänka själva, eftersom de i för hög grad förlitar 
sig på processen. Den detaljerade processen ger ett sken av att ge en bra och utförlig bild av verk-
samheten, även om så inte är fallet, till exempel på grund av inkorrekta beskrivningar eller ut-
lämnade aktiviteter. När detaljnivån höjs ökar även projektens avvikelser från processen. Ju stör-
re variation som projekten uppvisar desto fler blir avvikelserna. I en varierad projektverksamhet 
kan därför en hög detaljnivå medföra att processen får en dålig överensstämmelse med de projekt 
som genomförs.  
 
Det finns förstås också positiva sidor med en detaljerad process. Den kan bidra till att ge pro-
jektmedarbetarna ett bra understöd i arbetet och minska vikten av erfarenhet hos såväl projektle-
75 
daren och projektresurserna. Speciellt gäller detta om det endast förekommer små variationer 
mellan olika projekt. Ytterligare en viktig, men mindre självklar, sida är att man genom en detal-
jerad process kan skapa en bättre konceptuell förståelse för verksamheten. Trots fler avvikelser 
kan bilden av vad som ingår i ett projekt och hur projektet ska genomföras bli tydligare när be-
skrivningen görs mer detaljerad.  
 
I den studerade industrialiseringsprocessen är innehållet beskrivet på en relativt hög detaljnivå. 
Ett av de problem som vi stötte på var att trots den höga detaljnivån var det inte tydligt angett vil-
ka projekttyper som aktiviteter och checkpunkter berörde. En följd av detta var att processen såg 
ut att innehålla mer än vad den egentligen gör för varje enskild projekttyp. I vissa fall bidrog det 
även till att checkpunkternas formuleringar blev otydliga på grund av att det fanns en osäkerhet 
kring vilka projekt som dessa gällde. I utvecklingsarbetet med checklistorna försökte vi av dessa 
skäl för respektive checkpunkt specificera vilka projekttyper som denna är relevant för. För att 
den höga detaljnivån inte ska verka begränsande på det sätt som beskrivits ovan, införde vi en 
sektion i checklistorna i vilken nya, för projektet specifika, checkpunkter kan skrivas in. För-
hoppningen med denna sektion är att den ska fungera som ett incitament till ett mer konstruktivt 
tänkande.  
 
I likhet med resonemanget kring flexibilitet handlar det för organisationen att utifrån de positiva 
och negativa sidor som här tagits upp hitta en lämplig detaljnivå för processen. Var denna nivå 
bör ligga är beroende av vilken typ av verksamhet som bedrivs. Exempelvis kan det för komplexa 
tekniska verksamheter med repetitiva inslag finnas ett stort värde i en process med hög detaljnivå, 
eftersom denna konkretiserar hur projekten ska genomföras vilket bland annat underlättar arbetet 
för nya projektledare. Samtidigt bör man oavsett typ av verksamhet ha i åtanke att en alltför de-
taljerad process riskerar att fungera som en bromskloss för initiativtagande och eget tänkande hos 
projektmedarbetarna.  
 
Minimering av byråkrati 
Cooper (1994) påpekar att överdrivet detaljerade produktutvecklingsmodeller är svårare för 
medarbetarna att ta till sig och uppfattas som byråkratiska, ett synsätt som vi skulle kunna överfö-
ra till processer i allmänhet. Enligt Wenell (2001) kännetecknas också mindre lyckade utveck-
lingsmodeller av att de just är byråkratiska och statiska. Angående projektadministrationen behö-
ver man väga risken för att skapa en byråkratisk process mot att den interna och externa kommu-
nikationen kan bli bristfällig om dokumentationen är för sparsam. Hos de flesta av projektledarna 
i Katrineholm finns en negativ inställning till projektadministration, särskilt om denna inte är tyd-
ligt motiverad. De upplever att kraven på dokumentation kommer ovanifrån, från ledningshåll, 
och har många gånger svårt att se vilken uppgift som dokumentationen uppfyller. Den negativa 
och tvångsmässiga synen på administration riskerar förstås vidare att påverka kvaliteten i de do-
kument som skrivs.  
 
Ett sätt att minska de byråkratiska inslagen i en process är att anpassa de administrativa kraven 
efter projektens behov, vilket vi tog upp som ett förbättringsförslag i arbetet med industrialise-
ringsprocessen. Genom att skapa en högre flexibilitet i dokumenthanteringen, så går det att uppnå 
en bättre förståelse för denna hos projektledarna. Det kan innebära att vissa dokument inte behö-
ver skrivas i mindre projekt eller att man använder sig mindre omfattande dokumentmallar. För 
att kunna effektivisera dokumentationen i projektverksamheten utan att försämra kvaliteten i 
kommunikationen är det viktigt att vända sig till projektets intressenter, dvs. mottagarna av do-
76 
kumenten inom linjeverksamheten och övergripande projekt, för att fastställa vilken information 
som de har praktisk användning av. Därigenom går det att på ett säkert sätt begränsa dokumen-
tens omfång.  
 
Överlag bör man minimera byråkratin i processer. Detta gäller inte enbart administration, utan 
även till exempel mötesstrukturen. För medarbetarna behöver det framgå vilken funktion som 
dokument och möten fyller i verksamheten. Angående dokumentation förutsätter det att man kart-
lagt vilket behov av information som verkligen finns i organisationen. På så sätt går det att be-
stämma vad projektet behöver förmedla vidare och hur man kan göra detta på ett effektivt sätt. 
Projektmötena bör också vara motiverade så att deltagarna inte uppfattar dem som bortkastad tid, 
vilket leder till ett sämre engagemang för arbetet. Om processen ska fungera stödjande och effek-
tiviserande är det överlag viktigt att ingående administration och möten går att motivera och upp-
fyller väldefinierade syften, i kombination med att det finns en utbredd förståelse för dessa hos 
projektmedarbetarna. 
 
Fungerande kontinuerlig utveckling 
Sett ur ett längre tidsperspektiv behöver en process kontinuerligt uppdateras och utvecklas för att 
motsvara verksamhetens krav. Kontinuerlig utveckling är nödvändig på grund av tekniska för-
ändringar i projektens omvärld och för att effektivisering och förfining av etablerade arbetssätt 
utgör ett konkurrensmedel för företaget. Det är därför betydelsefullt att skapa en fungerande och 
konstruktiv miljö för kontinuerliga förbättringar. En viktig förutsättning för att skapa denna miljö 
är att organisationen ser till att det finns ett bra strukturellt understöd för kunskapsdelning mellan 
projekt. Vi berörde tidigare att Söderlund och Tell (2001) hävdar att ett av de huvudsakliga pro-
blemen med att överföra kunskap mellan projekt är att de utgör en tidsbegränsad verksamhet med 
stort fokus på att uppfylla ett antal snävt definierade mål. Ett sätt att komma runt detta problem är 
att integrera utvecklingsarbetet med processen i projektverksamheten, dvs. att utföra utvecklings-
arbetet inom ramen för projektgenomförandet. Praktiskt kan detta gå till exempelvis genom att 
projektgruppen tar upp förslag på hur processen kan förbättras och utvärderar dessa under be-
stämda möten. Ytterligare en fördel med en integrering är vidare att fler projektmedlemmar blir 
delaktiga i utvecklingsarbetet, vilket borde medföra ett ökat kritiskt tänkande kring processen. 
Förändringsförslag som växer fram ur det operativa arbetet och kommer ”underifrån” accepteras 
också lättare av projektmedarbetarna.  
 
Utvecklingsarbetet på Ericsson i Katrineholm hade i stort sett stagnerat. Det finns förvisso 
en ”superuser”-grupp med utsedda personer från respektive funktion. Gruppens medlemmar har 
till uppgift att fånga upp förbättringsförslag och se till att de kommer till processledarens och den 
övriga gruppmedlemmarnas kännedom. Det avgörande skälet till att utvecklingsarbetet avstannat 
var enligt medarbetarna en omorganisation under 2005, när en industrialiseringsenhet (PIM Plat-
forms) bröts ut ur fabriksorganisationen. Vid en närmare betraktelse går det vidare att peka ut 
vissa brister med det nuvarande arbetssättet. En sådan är att ansvaret för utveckling av processen 
koncentreras till ett fåtal personer, vilket kan medföra att andra medarbetare involverade i projek-
ten på grund av tidsbrist eller andra orsaker undviker att engagera sig i förbättringsfrågor. Det gör 
att ”superusern” måste styra upp arbetet med att samla in och diskutera förbättringsförslag inom 
den egna funktionen, vilket kan uppfattas som ett tungt och besvärligt arbete. Genom detta förfa-
rande blir kommunikationen omständlig och det finns risk för att idéer som inte tas upp tillräck-
ligt snabbt faller i glömska. Vår slutsats blev därför att det skulle vara av stort värde om utveck-
lingsarbetet integreras i processen. Vi gjorde även en ansats åt detta håll genom att lägga till en 
77 
sektion i checklistorna för nya checkpunkter. Eftersom det delvis handlar om förändringar av 
mentaliteten hos medarbetarna tror vi dock att det även behövs en struktur för hur arbetet ska be-
drivas rent praktiskt. Det kan till exempel röra sig om att införa stående obligatoriska punkter på 
vissa projektmöten under vilka projektmedlemmarna diskuterar tänkbara processförbättringar.  
 
En annan viktig fråga är hur ansvaret för utvecklingsarbetet ska vara fördelat. I arbetet med den 
studerade industrialiseringsprocessen behandlade ett av de förbättringsförslag som vi tog fram en 
förbättrad strukturering av processansvaret på olika nivåer. Det handlar om att tydligt utpeka en 
processledare med det övergripande ansvaret för utvecklingsarbetet samt personer vars ansvars-
områden berör avgränsade delar av processen. Utöver detta är det viktigt att definiera vilka upp-
gifter som ingår i de bestämda rollerna, vilket förenklar bedömningar och utvärderingar av pro-
cessutvecklingsarbetet. Processledarrollen bör innefatta att fungera som ”spindeln i nätet”, driva 
arbetet framåt och delegera ut ansvar för processens delområden. I komplexa verksamheter, som 
till exempel industrialisering, är det vidare betydelsefullt att processledaren har en bra över-
gripande förståelse av processen – vilka syften den uppfyller och hur dess delar hänger samman. 
Denna typ av förståelse utgör en grund för ett underbyggt beslutsfattande. Processledaren bör vi-
dare sätta upp tidsbestämda mål för utvecklingsarbetet för att stimulera aktivitet och engagemang. 
Angående ansvaret för processens delområden bör detta vara inriktat på detaljinnehållet i doku-
ment och beskrivningar, som grafiska aktivitetsflöden, checklistor, arbetsinstruktioner och doku-
mentmallar. Ansvaret bör både omfatta att se till att innehållet är korrekt samt kontinuerliga för-
bättringar. Vi vill avslutningsvis framhålla att vi tror att en ansvarsfördelning på det sätt som här 
föreslås medför klart förbättrade förutsättningar för en fungerande kontinuerlig utveckling.  
 
Prioritet på processarbete 
I teorigenomgången tog vi upp hur omgivningsberoende faktorer, så kallade ”contingency fac-
tors”, kan påverka projektgenomförandet. Dessa faktorer ställdes i ett motsatsförhållande till de 
kritiska faktorer som identifierats som generellt giltiga för att ett projekt ska bli framgångsrikt. 
Engwall (2003b) angav till exempel via en komparativ studie tre omgivningsberoende faktorer 
för projekt: prestige, unikhet och legitimitet. Det går förstås att hävda att det även går att urskilja 
faktorer av denna typ som påverkar hur väl en process uppfyller sin funktion. Vi skulle här vilja 
föreslå prioritet som en sådan faktor, med vilken åsyftas i vilken grad som en organisation, både 
ledning och projektmedarbetare, prioriterar användande av processen för att genomföra projekt. 
 
Om inte projektarbete via processen är prioriterat uppstår flera problem. På Ericsson i Katrine-
holm menade vissa linjechefer att ett stort problem i projektarbetet är att projektresurserna inte 
följer processen, vilket vi berört bland annat i nulägesbeskrivningen. Bristerna i efterlevnaden av 
processen hos projektresurserna medför att processens funktion som ett kvalitetssäkrande verktyg 
urholkas. Ett annat problem är att erfarna projektledare ofta ställer sig över processen och arbetar 
efter eget huvud, vilket gör att de inte uppmärksammar de brister som finns i processen. De er-
farna projektledarna ser således processen främst som ett hjälpmedel för mer oerfarna projektle-
dare som är i ett större behov av stöd. Även om det möjligen kan vara till fördel för det enskilda 
projektet, blir följden av detta agerande att de erfarna projektledarnas kunskap och erfarenheter 
inte kommer organisationen till godo. Viktiga idéer och förbättringsmöjligheter förblir lagrade 
hos individen och integreras inte i den formella organisatoriska kunskapsbäraren, dvs. i det här 
fallet processen.  
 
78 
För att det ska finnas förutsättningar för en god efterlevnad av processen behöver det kontinuerli-
ga uppdaterings- och förbättringsarbetet fungera. Risken är annars att man hamnar i en ond spiral. 
Processen blir med tiden mindre stödjande vilket leder till en sämre efterlevnad, eftersom det är 
svårt för projektmedarbetarna att arbeta enligt processen om de upplever att den inte stödjer arbe-
tet eller rentav gör det mer ineffektivt. När efterlevnaden sjunker blir projektmedarbetarna mindre 
involverade i processen och slutar därför att uppmärksamma dess brister och svagheter. Därmed 
försämras grunden för utvecklingsarbetet och till slut har organisationen en process som ingen 
riktigt vill kännas vid. För att inte hamna i en återvändsgränd av detta slag är det viktigt att från 
ledningshåll betona vikten av att projektarbetet bedrivs genom processen. Ledningen behöver 
också se till att det finns tillräckliga resurser för ett fungerande arbete med kontinuerliga förbätt-
ringar. Vi skulle kunna kalla det för att det behövs ett tydligt ”stöd från ledningen” för att organi-
sationen ska prioritera ett processorienterat arbetssätt, vilket ju även är den vanligaste av de 
framgångsfaktorer som brukar anges för projekt (Fortune och White 2006). 
 
Att vi kallar prioritet för en ”contingency factor” beror på att prioriteten, enligt den definition 
som vi här angett, är sammanvävd med företagskulturen och medarbetarnas inställning till pro-
jektarbetet. I en organisation som inte är van att arbeta med processer eller som har processer 
men där prioriteten att arbeta efter dessa överlag är låg är det ett tidskrävande uppdrag att åstad-
komma en förändrat synsätt och en högre prioritet. Medarbetarnas förståelse för en processorien-
terad verksamhet måste växa fram med tiden. Med begrepp lånade från Söderlund och Tell (2001) 
går det därför att säga att en hög prioritet hos organisationen och medarbetarna kräver en institu-
tionalisering och internalisering av kunskap rörande processorienterade arbetssätt. Det tar tid att 
få ett processorienterat arbetssätt att ”sitta i väggarna”.  
 
Processen som sammanhängande system 
Som avslutning på resonemanget om vad som är viktigt att ta hänsyn till för att skapa en välfun-
gerande process skulle vi vilja lyfta fram att organisationen har ett helhetstänkande i processarbe-
tet. Det handlar om att ha en bred syn på processen och betrakta denna som ett större system av 
sammanhängande komponenter. För övrigt är det inte helt självklart var man ska dra gränsen 
mellan vad som ingår i processen och vad som inte gör det. Om organisationen betraktar proces-
sen som ett sammanhängande system bör såväl grafiska flödesbeskrivningar, checklistor, doku-
mentmallar och arbetsbeskrivningar räknas som ingående komponenter. Organisationen bör ock-
så understryka vikten av att ha ett fungerande arbete med kontinuerliga uppdateringar och förbätt-
ringar av processen. Detta arbete måste ses som lika naturligt som själva användandet av proces-
sen, speciellt om processen används i en kontext präglad av kontinuerlig förändring. För att en 
process ska kunna ge ett fullgott understöd till verksamheten krävs att alla av dess ingående ele-
ment uppfyller sina syften. De bygger tillsammans upp ett bra understöd till verksamheten.  
 
Det finns olika sätt att förtydliga hur processens element hänger samman. I arbetet med industria-
liseringsprocessen uppmärksammade vi att det endast fanns en implicit koppling mellan checklis-
torna och den grafiska flödesbeskrivningen. Genom att göra denna koppling tydligare går det att 
förenkla inlärningen av processen. En tydligare koppling underlättar också uppdateringsarbetet 
med processen, i och med man på ett mer direkt sätt kan se hur en förändring i en del påverkar 
den andra.  Ett annat sätt att skapa ett mer sammanhängande system är att anknyta checkpunkter-
na i checklistorna till arbetsbeskrivningar och dokumentmallar, som förtydligar deras innehåll 
och betydelse. Ett tredje sätt, som vi behandlat tidigare i detta avsnitt, är att göra arbetet med kon-
79 
tinuerlig uppdatering/utveckling till en del av projektarbetet, genom att integrera detta i själva 
processen. 
 
Eftersom processen bör betraktas som ett sammanhängande system är det förstås orimligt att en 
enda person ska ha ett detaljansvar för alla processens delar. Här vill vi återanknyta till det som vi 
tidigare sade angående ansvarsfördelningen för processen. Det behövs dels en processledare, 
en ”spindel i nätet”, med ett övergripande ansvar och dels ett antal personer med ansvar över det 
detaljerade innehållet i processens delområden. Med denna struktur skapas förutsättningar för ett 
fungerande uppdaterings-/utvecklingsarbete vid en förstoring av ramen för vad som ingår i pro-
cessen. 
 
 
 
80 
11 Slutsatser och vidare arbete 
I detta avsnitt återknyter vi till de frågeställningar som ställdes upp i avsnitt 1.2 och försöker nå-
gorlunda komprimerat att besvara dessa. Frågeställningarna har tidigare besvarats mer utförligt 
tidigare i rapporten; i avsnitt 8 har vi behandlat de frågeställningar som är begränsade till pro-
cessmodellen på Ericsson i Katrineholm och i avsnitt 10 har vi fört en längre diskussion kring 
studiens övergripande, generella frågeställningar. Vi kommer även att ta upp en handfull tänkba-
ra uppslag på vidare arbete samt säga några ord om hur studien förhåller sig till befintlig forsk-
ning inom området.  
 
För ett företag som Ericsson som på senare år uppvärderat betydelsen av att själva ansvara för 
industrialiseringen av sina produkter och att ha produktionskompetensen inom företaget är det 
viktigt att ha bra process för att understödja industrialiseringsarbetet, vilket sker i projektform. 
Användandet av en process för att styra och vägleda arbetet skapar en gemensam bild av industri-
aliseringen och säkerställer att projektet inte missar att utföra viktiga aktiviteter. Processen funge-
rar alltså kvalitetssäkrande och bidrar, i högre eller lägre utsträckning, till att reducera betydelsen 
av projektmedlemmarnas individuella erfarenhet.  
 
Inom projektrelaterad forskning har perspektivet på projekt i de flesta fall varit att de utgör en 
unik och isolerad verksamhet i organisationen. En aspekt som vi därför har diskuterat är om det i 
den berörda projektverksamheten finns goda förutsättningar att använda processen som bas för 
kunskapsöverföring mellan projekten. Eftersom industrialiseringsprojekten kan karakteriseras 
som implementationsprojekt med många återkommande aktiviteter fann vi att svaret på denna 
fråga är ja. Likheterna i projekten överväger skillnaderna och det finns därigenom goda möjlighe-
ter att utnyttja tidigare erfarenheter i nya projekt, förutsatt att dessa lyfts in i processen. Risken 
finns dock att organisationen inte ägnar tillräcklig uppmärksamhet på hur denna överföring prak-
tiskt ska gå till och inte tänker på att skapa strukturerade arbetssätt för kunskapsöverföringen.  
 
På Ericsson i Katrineholm fanns en utbredd uppfattning att den befintliga industrialiseringspro-
cessen var i behov av uppdatering/utveckling. Däremot hade man inte specificerat vilka delar av 
processen som hade störst förbättringspotential och var insatserna i ett kommande förändringsar-
bete borde riktas. Genom en intervjustudie, där vi ställde förhållandevis öppna frågor, kunde vi 
kartlägga uppfattningen av processen hos dess olika intressentgrupper. Dessa uppfattningar ba-
lanserade vi sedan mot varandra för att skapa en mer nyanserad bild (i nulägesbeskrivningen). 
Många av de åsikter som kom fram genom intervjustudien berörde endast symptom på problem 
med processen, snarare än det egentliga problemet. Därför genomförde vi en inomfallsanalys där 
vi genom ett förnuftsbaserat resonemang tog fram processrelaterade rotorsaker till problemen. 
Analysen utgjorde en plattform för nästa steg i arbetet, vilket bestod av att ta fram förslag på 
tänkbara förbättringar för industrialiseringsprocessen. De förslag som togs fram syftade naturligt-
vis till att åtgärda de problem och/eller utnyttja den förbättringspotential som vi identifierat. I 
uppställningen nedan listar vi de viktigaste områdena där vi identifierat möjligheter till förbätt-
ringar.  
 
• 
Checklistorna är strukturerade efter projektets ”funktioner”, vilket gör att fokus hamnar på vem i 
stället för vad. En indelning av checklistorna som baserar sig på vad som utföras i projekten skulle 
kunna bidra till att skapa en bättre gemensam syn och förståelse för projektverksamheten. 
81 
 
• 
Checklistornas allmängiltighet försämrar precisionen i checkpunkternas formuleringar och inne-
håll. Detta medför svårigheter för projektmedlemmarna att avgöra checkpunkternas relevans för 
det enskilda projektet.  
 
• 
Projekten hoppar över viktiga aktiviteter i industrialiseringen. Det behövs därför ett tydliggöran-
de av vilka checkpunkter som inte får utelämnas i industrialiseringsarbetet.  
 
• 
Kopplingen mellan checklistorna och aktiviteterna i den grafiska flödesbeskrivningen är otydlig, 
vilket försvårar inlärning/förståelse samt uppdatering av processen. 
 
• 
Det finns en del brister i den grafiska flödesbeskrivningen. De viktigaste är att det inte är tydligt 
vilka aktiviteter som är gemensamma och vilka som gäller specifika projekttyper samt att en 
ojämn detaljnivå medför en godtycklighet i visualiseringen av de centrala aktiviteterna. 
 
• 
Flera av projektledarna uppfattar projektadministrationen som alltför omfattande. Dokumentatio-
nen skulle kunna effektiviseras genom en anpassning beroende på projektens typ och storlek. 
 
• 
Bristande kommunikation mellan linje och projekt medför att den mottagande organisationen får 
information om problem sent. Det kan därför behövas fler avstämningsmöten eller göras ändring-
ar i dokument som t.ex. månadsrapporter. 
 
• 
Arbetet med processutveckling har stagnerat. Det skulle behövas en tydligare fördelning av ansvar 
för processutvecklingen och en bättre definition på hur processutvecklingsarbetet ska bedrivas. 
 
Förutom att identifiera tänkbara förbättringar för industrialiseringsprocessen har vi även försökt 
att avgöra vilka processrelaterade förändringar som bör prioriteras, vilket visade sig vara ganska 
enkelt. Det framkom under intervjustudien att checklistorna är det kvalitetssäkrande verktyg som 
kommer till verklig användning i projekten, medan den grafiska flödesbeskrivningen endast är en 
vägledande beskrivning för arbetet som dessutom används sporadiskt. Även om en utvecklad flö-
desbeskrivning skulle ha sett bra ut på papperet, skulle den förmodligen ha en begränsad praktisk 
användning i projektverksamheten. Därför kom vi fram till att vi hade bäst möjlighet att påverka 
kvaliteten i projektarbetet genom att inrikta förbättringsarbetet på checklistorna. Arbetet med 
checklistorna innefattade en omstrukturering efter den generiska processens subprocesser och en 
precisering av de projekttyper som checkpunkterna berör. Vi lade också till en ny sektion för Ad-
ditional checkpoints för att stimulera kritiskt tänkande i projekten.  
 
I studien har vi använt arbetet med att undersöka problemområden och ta fram förbättringsförslag 
för industrialiseringsprocessen som en språngbräda för att besvara mer generella och kunskaps-
bildande frågor rörande vad en organisation behöver ta hänsyn till vid arbete med processer. Vi 
har därigenom kunnat urskilja ett antal organisatoriska och processtekniska faktorer som påverkar 
en process stödjande och kvalitetssäkrande funktion. Det resonemang som vi fört har byggt på 
iakttagelser och lärdomar från det utförda arbetet, men även anknutit till relevant teoribildning. 
Enligt den genomförda studien inverkar följande faktorer på det understöd som processen ger till 
verksamheten: 
82 
 
Processens flexibilitet  
En stor flexibilitet, t.ex. avseende projekt- eller produkttyp, 
försvårar en precisering av processens innehåll, medan en 
liten flexibilitet leder till att processen splittras i oberoende 
delar och försämrar dess ”organiserande funktion”. En or-
ganisation behöver därför hitta en bra balans för att opti-
mera processen som stödjande och effektiviserande verktyg.
 
 
 
 
Processens detaljnivå 
Detaljnivån i processen har ett nära samband med dess 
flexibilitet. För projektmedarbetarna kan en hög detaljnivå 
medföra ett bättre understöd i arbetet, minska betydelsen 
av erfarenhet och förbättra den konceptuella förståelsen 
för verksamheten. En alltför detaljerad process kan dock 
även leda till begränsat tänkande och invagga medarbetare 
i en falsk trygghet. I likhet med processens flexibilitet 
handlar det därför för organisationen att hitta en lämplig 
nivå för den specifika verksamheten. 
 
Minimering av byråkrati 
En organisation behöver väga risken för att skapa en by-
råkratisk process mot att kommunikationen blir bristfällig. 
De administrativa kraven bör därför anpassas efter projek-
tens behov. Det behöver även tydligt framgå för medarbe-
tarna vilken funktion som dokument och möten fyller i 
verksamheten. 
 
Fungerande kontinuerlig utveckling 
Det är nödvändigt med ett fungerande arbete med konti-
nuerliga förbättringar för att effektivisera etablerade ar-
betssätt samt på grund av tekniska förändringar i verksam-
hetens omvärld. En viktig förutsättning för detta är ett bra 
strukturellt understöd för kunskapsöverföring, t.ex. genom 
en integrering av utvecklingsarbetet med processen i pro-
jekten. Organisationen behöver också peka ut en process-
ledare med övergripande ansvar och personer med detalj-
ansvar över processens delområden. 
 
Prioritet på arbete via processen 
Om en organisation, både ledning och projektmedarbetare, 
inte prioriterar att projektarbetet bedrivs via processen 
uppstår en rad problem. Efterlevnaden av processen hos 
projektresurserna försämras och erfarna projektledare väl-
jer att frångå processen, vilket gör att deras kunskap och 
erfarenhet inte kommer organisationen till godo. För att 
kunna höja prioriteten är det viktigt att ledningen betonar 
vikten av att arbetet bedrivs genom processen och ser till 
83 
att det finns tillräckligt med resurser för ett fungerande ut-
vecklingsarbete. 
 
Processen som sammanhängande system 
Organisationen ska behöver ha ett helhetstänkande i pro-
cessarbetet och betrakta processen som ett system av sam-
manhängande komponenter, där såväl grafiska flödesbe-
skrivningar, checklistor, dokumentmallar, och arbetsbe-
skrivningar ingår. Arbetet med kontinuerliga uppdatering-
ar och förbättringar av processen måste ses som lika natur-
ligt som själva användandet av processen. 
 
Som framgår finns det tydliga beroenden mellan flera av de utpekade faktorerna. Vi vill dock på-
peka att vi inte försökt att hitta faktorer som är oberoende av varandra, utan syftet har snarare va-
rit att faktorerna tillsammans ska bidra till att öka förståelsen för vilka ställningstaganden som en 
organisation behöver göra vid utformning och användande av en process. Processtekniskt handlar 
det ofta om att hitta en lämplig positionering rörande processens flexibilitet och detaljnivå. Dessa 
faktorer är korrelerade på så sätt att flexibiliteten minskar när detaljnivån höjs, men det kan fin-
nas en poäng i att skilja dem åt eftersom de belyser olika aspekter av processen som understöd-
jande verktyg. Faktorn flexibilitet riktar uppmärksamheten på processens organiserande funktion, 
medan faktorn detaljnivå snarare sätter fokus på hur den enskilde medarbetaren påverkas av pro-
cessen. De föreslagna faktorerna implicerar också att organisationer behöver tydliggöra hur de 
vill arbeta med processer och vilken effekt som användandet av processen ska medföra på verk-
samheten. Det behöver finnas en medvetenhet inom organisationen om vilka fördelar och nackde-
lar som följer på beslut rörande en process innehåll och utformning. Här kan de faktorer som vi 
urskiljt i studien komma till god användning. 
 
I inledningskapitlet ställde vi oss vidare frågan vad som behöver gälla för att en process ska kun-
na uppfylla sitt syfte under en längre tidsperiod om verksamheten bedrivs i en omgivning stadd i 
kontinuerlig förändring. Svaret blir att det i en sådan situation blir extra viktigt att arbetet med 
uppdatering och utveckling av processen fungerar samt att det i organisationen finns en hög prio-
ritet på att bedriva projektarbetet genom processen. För att få utvecklingsarbetet att fungera be-
hövs en tydlig ansvarsfördelning. Eventuellt kan organisationen även försöka att integrera ut-
vecklingsarbetet i projektverksamheten vilket, bortsett från andra positiva effekter, bör medföra 
att förändringar i projektets omgivning uppmärksammas på ett tidigt stadium. Skälet till att det är 
centralt att prioriteten på att använda processen i arbetet är hög är i princip detsamma. En hög 
prioritet bör rimligtvis åtföljas av att projektmedarbetarna blir mer benägna att ta upp problem 
med och förbättringsförslag för processen. Om projektverksamheten befinner sig i en omgivning 
präglad av förändring är behovet av detta desto större. 
 
Den stora merparten av litteraturen kring processer behandlar på ett allmänt plan hur ett företag 
genom en ökad processorientering kan fokusera på värdeskapande aktiviteter och bättre uppfylla 
kundens behov. Vår studie har haft en annorlunda inriktning och bryter därmed delvis ny mark. I 
studien har vi undersökt vad som behöver gälla för att en process som berör en avgränsad del av 
verksamheten ska kunna understödja denna på ett så bra sätt som möjligt. Intresset har därför sna-
rare varit riktat mot operativa än strategiska aspekter av processorienterad verksamhet. Att studi-
en behandlar mer praktiska och verksamhetsnära delar av processarbete innebär dock inte att den 
84 
är mindre betydelsefull. Det är värt att påpeka att det för företag som infört en tydlig processori-
entering är mycket viktigt att se till att de processer som finns för att stödja det operativa arbetet 
fyller sin funktion.  
 
Som avslutning på detta avsnitt skulle vi vilja säga något om vidare arbete inom det område som 
studien berör. Eftersom studien enbart bygger på ett fall skulle de slutsatser som vi dragit få en 
mer solid grund genom ytterligare studier av liknande slag. Det skulle även vara intressant att un-
dersöka om de faktorer som inverkar på det understöd som processen ger till verksamheten skiljer 
sig åt mellan olika kontexter/verksamheter. Ett annat område som vi berört, men inte undersökt 
djupare, är hur en organisation strategiskt kan arbeta med ”process alignment”. En fråga som man 
här skulle kunna utreda är på vilket sätt det går att skapa synergieffekter och en effektivare verk-
samhet genom ett genomtänkt ”process aligment”-arbete samt vilka riskerna med ett sådant arbe-
te är. Bland våra förbättringsförslag tog vi vidare upp idén med att integrera processutvecklings-
arbetet i projektverksamheten som en mekanism för att kringgå problemen med kunskapsdelning 
mellan projekt och att öka medarbetarnas involvering. För verksamheter som bedriver många lik-
nande projekt med återkommande aktiviteter vore det av intresse att analysera vilka mekanismer 
för kunskapsöverföring som fungerar och vad som krävs för att de ska göra det. På så sätt kan 
organisationer på ett bättre sätt dra nytta av erfarenheter från tidigare projekt.  
 
Förutom de tänkbara studieområden som vi tagit upp ovan finns med all säkerhet ett flertal andra 
med anknytning till hur en organisation kan åstadkomma en stödjande och välfungerande process. 
I förhållande till mer övergripande frågor om processorientering är detta ett relativt outforskat 
område som förtjänar högre uppmärksamhet. Vår förhoppning är att vi genom denna studie har 
kunnat bidra med en del inspiration för den intresserade.  
 
85 
Referenser 
Alvesson, M. och Sköldberg, K. (2006). Tolkning och reflektion: vetenskapsfilosofi och kvalitativ 
metod. 2. uppl. Lund: Studentlitteratur 
 
Bengtsson, L. och Berggren, C. (2006). Innovation and outsourcing: The significance of produc-
tion competence in the telecom industry. Ur: Paper at the 7th International CINet Conference, 
10-12 September, Lucca, Italy. 
 
Brown, S.L. och Eisenhardt, K.M. (1995). Product Development: Past Research, Present Findings 
and Future Directions. Academy of Management Review, 20 (2), 343-379. 
 
Carlsson, T., Lönnquist, J. och Eriksdotter Olsson, A. (1999). Processutveckling: inspiration och 
metod. Vänersborg: Västra Götalandsregionen. ISBN 91-630-8771-5 
 
Chapman, R. och Hyland, P. (2004). Complexity and learning behaviors in product innovation. 
Technovation, 24 (7), 553–561. 
 
Cooper, R.G. (1994). Perspective: third generation new product processes. Journal of Product 
Innovation Management, 11, 3-14. 
 
Cooper, R.G., Edgett, S.J. och Kleinschmidt, E.J. (2002). Optimizing the stage-gate process: what 
best-practice companies do (part I and II). Research Technology Management, 45 (5 and 6), 21-
27 and 43-49. 
 
Cooper, R.G. (1999). The Invisible Success Factors in Product Innovation. Journal of Production 
Innovation Management, 16(2), 115-133. 
 
Fong, S.W., Cheng, E.W.L. och Ho D.C.K. (1998). Benchmarking: a general reading for man-
agement practitioners. Management Decision, 36(6), 407–418. 
 
Dicander-Alexandersson, M., Almhem, L., Rönnberg, K. och Väggö, B. (1998). Att Lyckas Med 
Processledning. 2. uppl. Stockholm: Liber ekonomi. 
 
Ejvegård, R. (1996). Vetenskaplig metod. 3. uppl. Lund: Studentlitteratur. 
 
Engwall, M. (2003a). Mysteriet med den orimliga modellen: Om utvecklingsmodeller, kunskap 
och kontroll. Nordiske Organisajonsstudier, 5(4), 28-53. 
 
Engwall, M. (2003b). No project is an island: linking projects to history and context. Research 
Policy, 32(5), 789-808. 
 
Engwall, M. (2004). Gränsen för den sekventiella grammatiken. Ur: Produktutveckling bortom 
kunskapens gränser: mot en osäkerhetens grammatik, Engwall, M. (red.), Lund: Studentlitteratur. 
 
86 
Fortune, J. and White, D. (2006). Framing of project critical success factors by a systems model. 
International Journal of Project Management, 24(1). 53-65. 
 
Lewis, J.P. (1998). Mastering project management, applying advanced concepts of systems think-
ing, control and evaluation, resource allocation. New York: McGraw-Hill. 
 
Ljungberg, A. och Larsson, E. (2001). Processbaserad verksamhetsutveckling. Lund: Studentlit-
teratur. 
 
Miles, M.B. och Huberman, A.M. (1994) Data Management and Analysis Methods. Ur: Hand-
book of Qualitative Research, Denzin, N.K. och Lincoln Y.S. (red). 2. uppl. Thousand Oaks, 
California: SAGE. 428-444. 
 
Riek, R. F. (2001). From experience: Capturing hard-won NPD lessons in checklists. The Journal 
of Production Innovation Management, 18(5). 301-313. 
 
Ryen, A. (2004). Kvalitativ intervju. 1. uppl. Malmö: Liber ekonomi. 
 
Steinkeller, H. (2001). Linjen, Projekten och Målen: Ett komplicerat triangeldrama. Wenell Ma-
nagement AB. URL: http://www.wenell.se/artiklar.html (2007-02-10) 
 
Söderlund, J. (2005). Projektledning & projektkompetens: Perspektiv på konkurrenskraft. 1. uppl. 
Malmö: Liber. 
 
Söderlund, J. och Tell, F. (2001). Lärande mellan projekt. Ur: Projekt: organisation för målorien-
tering och lärande, Berggren, C. och Lindkvist, L. (red). Lund: Studentlitteratur. 220-257.  ISBN 
91-44-01243-8.  
 
Wenell, T. (2001) Wenell om projekt. 1. uppl. Uppsala: House/Konsultförl.  
 
Wysocki, R.K. (2004). Project Management Process Improvement. Boston: Artech House.  
 
 
 
 
87 
Appendix 
Appendix 1 – Uppställning av urvalsparametrar och tänkbara val 
 
Urvalsparametrar 
Valmöjligheter 
 
Platser (geografiskt) 
Katrineholm 
Kumla (radio) 
Kista (radio) 
Gävle (radio) 
Borås (transmission) 
 
Avdelningar 
Projektkontor 
 
Linjeorganisation 
 
Logistik 
 
Testteknik 
Produktionsteknik (modul och kort) 
Operational Development 
 
Aktörer 
Projektledare 
 
Produktledare 
 
Management/chefer 
 
Verksamhetsutvecklare 
Processutvecklare 
 
Tekniker 
 
Processer 
KSPP 
SPP (generisk supply prepararation-process) 
 
Andra lokala processer 
 
Produkttyper 
AXE Platform 
 
IS/TSP Platform 
 
Special Products (Service Layer) 
 
Projekttyper 
Nod 
 
Modul 
 
Resursanvändning 
Tid 
 
Mantimmar 
 
Kostnad 
 
 
 
 
 
88 
Appendix 2 – Exempel på diskussionsunderlag 
Diskussionsunderlag – projektledning 
 
Inledande frågor 
- 
Personliga data: namn, ålder, utbildning, anställningsform 
- 
Arbetslivserfarenhet: 
o Arbete på Ericsson: antal år, tidigare arbetsuppgifter 
o Annan relevant arbetslivserfarenhet 
- 
Nuvarande arbetsuppgifter 
o Vilket produktområde, vilka projekttyper, etc. 
 
Användning av KSPP 
- 
Vilka delar av KSPP finner du mest användbara 
- 
Finns det tillfällen då du frångår den struktur som definieras i KSPP (processflödet) 
o skillnader mellan teori och praktik 
- 
Finns det något i dina projekt som du upplever kan bli effektivare 
- 
Vilken användning hade du av KSPP (dokumentationen) under inlärningsfasen  
(stor eller liten nytta) 
- 
Har din syn på användningen av KSPP förändrats över tiden 
 
Förbättringspotential – fria frågor 
- 
Vilka syften och mål som intervjupersonen anser att KSPP har 
- 
Vad fungerar bra resp. dåligt i KSPP 
- 
Går det urskilja några brister som beror på speciella behov för dina produkttyper eller pro-
jekttyper 
- 
Vilka förbättringsområden kan du identifiera 
o Några konkreta förbättringsförslag 
 
Genomgång av förbättringspotential – kategoriserade uppsamlingsfrågor 
Områden/stickord 
- 
Checklistorna 
- 
Beskrivningen av input/output 
- 
Kommunikationen i industrialiseringsprojekten  
- 
Informationsdelning (åtkomlighet av information från olika funktioner) 
- 
Ansvars- och arbetsfördelning i projekten (tydliga roller) 
- 
Utveckling/uppdatering av KSPP 
o Kontinuerliga förbättringsarbetet 
o Integrering av kunskap från avslutade projekt 
o Kommit med egna förslag (Improve KSPP) 
- 
Dokumentation 
o Syn på nivån på dokumentationskrav 
o Dokumentmallar – tillgänglighet, relevans 
o Dokumenthantering i övrigt 
 
Avslutning 
- 
Ytterligare synpunkter 
- 
Kommentarer angående intervjun – något område som inte har behandlats 
89 
 Diskussionsunderlag PIM Managers 
 
Inledande frågor 
- 
Personliga data: namn, ålder, utbildning, anställningsform 
- 
Arbetslivserfarenhet: 
o Arbete på Ericsson: antal år, tidigare arbetsuppgifter 
o Annan relevant arbetslivserfarenhet 
- 
Nuvarande arbetsuppgifter 
o Vilket produktområde, etc. 
 
Rollen som PIM-ansvarig 
- 
Vad rollen som PIM-ansvarig innebär 
- 
Syn på samarbetet mellan PIM-ansvariga och projektledare 
- 
Vad som görs för att säkerställa kvaliteten i projekten 
o Är kvaliteten hög eller låg och varför? 
 
Andra synpunkter på KSPP 
- 
Vilka syften och mål som intervjupersonen anser att KSPP har 
- 
Styrkor och svagheter hos processen. Något som skulle kunna effektiviseras? 
- 
Några brister som beror på speciella behov för dina produkttyper eller projekttyper 
- 
Synpunkter på användningen av KSPP (Processen som stöd för projektledarnas arbete) 
- 
Några konkreta förbättringsförslag? 
 
Några förslag på diskussionsområden (uppsamlingsfrågor) 
- 
Checklistor 
- 
Grafisk beskrivning av processen 
- 
Beskrivningar av aktivitetsflödet 
- 
Detaljnivåer 
- 
Kommunikationen i industrialiseringsprojekten  
- 
Informationsdelning (åtkomlighet av information från olika funktioner) 
- 
Ansvars- och arbetsfördelning i projekten (roller/funktioner) 
- 
Utveckling/uppdatering av processen 
o Kontinuerligt förbättringsarbete 
o Integrering av kunskap från avslutade projekt 
- 
Dokumentation 
o Nivån på dokumentationskrav 
o Dokumentmallar 
 
Avslutning 
- 
Ytterligare synpunkter 
Kommentarer angående intervjun – något område som inte har behandlats 
 
 
 
90 
Diskussionsunderlag linjen/industrialization 
 
Inledande frågor 
- 
Arbetslivserfarenhet 
o Arbete på Ericsson: antal år, tidigare arbetsuppgifter 
o Annan relevant arbetslivserfarenhet 
- 
Nuvarande arbetsuppgifter 
 
Frågor om industrialiseringsprojekten 
- 
Beskrivning av hur ni arbetar i industrialiseringsprojekten 
- 
Vad i projekten som skulle kunna bli effektivare 
- 
Synpunkter på kommunikationen mellan linjen och projektkontoret 
o T.ex. MS-mötesstrukturen, syn på projektledningen 
- 
Kommande förändringar i industrialiseringsverksamheten inom ert område 
 
Processanvändning 
- 
Vilka syften och mål som du anser att KSPP har (er synvinkel) 
- 
Hur/vad används i processen? 
- 
Vad i processen fungerar bra och varför? 
- 
Vad i processen fungerar dåligt och varför? 
- 
Förslag på önskvärda förbättringar 
 
Uppsamlingsfrågor 
- 
Uppdateringar och kontinuerliga förbättringar 
o Ansvar för dessa 
- 
Förståelse och urval av checkpunkter 
- 
Ansvars- och arbetsfördelning i projekten (tydlighet i roller) 
- 
Nuvarande visualisering av aktiviteter/arbetssätt i processen 
 
Avslutning 
- 
Ytterligare synpunkter 
- 
Kommentarer angående intervjun – något område som inte har behandlats 
 
 
 
 
 
 
 
 
 
91 
Appendix 3 – Kategorier och kodning 
 
Följande kategorier användes vid sammanställning av data: 
 
Checklistor 
Efterlevnad av process 
Överensstämmelse med olika projekttyper 
Projektadministration (mindre & större projekt) 
Utbildning 
Kommunikation 
Grafik/dokumentation 
Kontinuerliga förbättringar/uppdatering 
Verktyg 
Rollfördelning 
 
 
Följande kodning användes vid sammanställning av internt perspektiv: 
 
P = Problem/förbättringspotential 
L = Lösningsförslag/förbättringsförslag 
B = Bra (styrkor i nuvarande process) 
I = Information 
F = Fråga (ngt oklart som behöver redas ut) 
SM = Syfte och mål 
 
92 
Appendix 4 – PROPS (Single Project Flow Perspective) 
 
 
 
93 
Appendix 5 – Flödesfiskar och andra element i KSPP 
 
Nedan följer en noggrannare beskrivning av flödesfiskarna och andra element som ingår i Katri-
neholm Supply Preparation Process (KSPP): 
 
Pre-study Phase syftar till att utreda tekniska och kommersiella aspekter för produktion och för-
säljning av produkten. Resultatet av detta bör presenteras i en ”pre-study report”. 
 
Feasibility Study Phase syftar till att Ericsson i Katrineholm med sin kompetens och erfarenhet 
ska komma med förslag på den mest passande försörjningskedjan beträffande inköp, produktion, 
test och försörjningsstrategi. Resultatet av detta bör presenteras i en ”feasibility study report”. 
 
Specification Phase syftar till att specificera hela produktionsprocessen, samt beskriva denna i 
en ”manufacturing process description”. I början av fasen ska projektteamet få information om 
planer och krav som har specificerats under faserna pre-study och feasibility study. 
 
Prototype Phase syftar till att förbereda prototypproduktion samt att följa upp prototyptillverk-
ningen. Under denna fas görs också investeringar för att säkra att all nödvändig utrustning kom-
mer att vara på plats fram till pre-series-fasen. 
 
Product Verification Phase syftar till att verifiera produkten och att förbereda den för seriepro-
duktion. 
 
Pre-series Phase syftar till att verifiera produktionsprocessen för volymproduktion. Om produk-
tionsprocessen fungerar som planerat kan produkten lämnas över till fabriksorganisationen. Upp-
fyller produkten de uppställda kraven för volymproduktion sätts produktkoden ”PSA” (se nedan).  
 
Series Production Phase syftar till att få igång serieproduktionen och att se till att produkt- och 
projektmålen uppfylls enligt projektspecifikationen.  
 
Follow-up Phase, syftar till att avsluta projektet samt att sammanställa viktiga erfarenheter i en 
slutrapport. Rapporten skickas till projektledaren i det övergripande projektet. 
 
De övriga flödesfiskarna Plan and Control Project Progress, Commercial Handling Process, 
Project Internal/External Material Supply, Prepare Order System och Prepare Order Fulfillment 
är till för att förtydliga andra områden och aspekter i industrialiseringsarbetet som inte riktigt 
framgår i huvudflödet. Från dessa flödesfiskar har dock vissa element lyfts in i huvudflödet. I be-
skrivningen på intranet är dessa flödesfiskar länkade till den generiska processen, benämnd Sup-
ply Preparation Process (SPP). 
 
Förutom flödesfiskarna används ett antal andra grafiska element för att åskådliggöra projektpro-
gressen och var produkten befinner sig i produktlivscykeln. 
 
 Tollgate-beslut representeras av en röd romb. En tollgate är en fördefinierad beslutspunkt 
i projektet vid vilken projektets styrande organ beslutar om projektets framtid och fortsätta inrikt-
94 
ning. Eftersom utvecklingsprojekten genomförs inom ramen för projektmodellen PROPS finns 
det fem tollgates i KSPP. 
 
Statuskoderna i KSPP representeras av en gul ellips. Produktstatuskoderna beskriver produktens 
aktuella status och flöde genom hela produktlivscykeln. Nedan visas merparten av de statuskoder 
som används i KSPP. 
 
 - Design Status Codes 
,
 and 
 - Supply Status Codes 
, 
 and 
 - Product Release codes  
 
Milstenar (MS) representeras av en grön upp och ner vänd triangel. En milsten definierar 
de etappmål som sätts på vägen mellan projektets start och slut. I KSPP finns det åtta fördefinie-
rade milstenar. 
 
95 
Appendix 6 – Beskrivning av flödesfiskar i SPP 
 
Nedan följer noggrannare beskrivningar av flödesfiskarna i SPP: 
 
Plan and Control Project Progress syftar till att beskriva projektadministrativa aktiviteter i in-
dustrialiseringsprojekt från att projektet startar till att det avslutas.  
 
Commercial Handling Process syftar till att säkra avtal med utvalda leverantörer, dels för den 
tillverkning av prototyper som sker innan produkten är frisläppt och dels för volymtillverkning.  
 
Project Internal/External Material Supply syftar till att planera och koordinera alla interna och 
externa produkt-/materialbehov under hela projektet, dvs. att planera orderhantering och inför-
skaffning av material för prototyptillverkning samt förserie- och serieproduktion.  
 
Create Supply Offer syftar till att granska produktkraven, försörjningskraven och produktinnehål-
let samt att föreslå hur försörjningskedjan ska vara utformad. 
 
Design Supply Offer syftar till att utreda och välja ett koncept för försörjningskedjan. 
 
Specify Supply Chain syftar till att specificera försörjningskedjan, produktionssystemet och mate-
rialflödet. 
 
Increment/Prototype syftar till att ta fram prototyper som ska levereras till design. Genom proto-
typtillverkningen 
säkras 
och 
verifieras 
producerbarheten, 
testbarheten 
och 
material-
/komponentförsörjningen av produkten. 
 
Prepare Order System syftar till att lägga in leverantörs- och försörjningsdata samt produktidenti-
tet och produktstruktur i ordersystemet. Produkten ska även frisläppas i systemet innan volym-
produktionen. 
 
Prepare Order Fulfillment syftar till att förbereda och säkra ”order fulfillment” i försörjningsked-
jan enligt försörjningskraven för ”order management”, ”licence delivery”, ”distribution”, ”cla-
ims”, ”service logistics” och ”service delivery”. 
 
Prepare Supplier syftar till att säkra kapaciteten i försörjningskedjan för alla leverantörer i enlig-
het med efterfrågan och leveranskrav på marknaden. 
 
Product Verification syftar till att producera en produkt i serieproduktionssystemet för att därefter 
verifiera dess funktion på en övergripande nivå.  
 
Verify Supply Chain syftar till att säkra och verifiera att allting fungerar och att försörjningsked-
jan är fulländad.  
 
Supply Ramp-up/Readiness, syftar till att följa upp produktionen med hjälp av mätdata 
från ”ramp-up” och serieproduktionen. 
96 
 
Supply Follow-up syftar till att verifiera att produkten och försörjningskedjan klarar av att möta 
efterfrågan på marknaden samt att få respons från kunderna angående till exempel ”claims”-
processen. 
97 
Appendix 7 – Industrialiseringsprocessen i Borås 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Test Development
Review
CDC PSA
CDC PSB
CDC Review
TDR 3
TDR 4
TDR 5
Product reviews
TG 0
TG 1
TG 2
TG 3
TG 4
TG 5
Prestudy
Feasability
Execution
Execution
PSA
PSB
PRT
PRA
GA
PRB
DS-
Producibility Review
Product Review
SR 4
SR 4
SR 3
Sourcing Review
TG 0
TG 1
TG 2
TG 3
TG 4
TG 5
Prestudy
Feasability
Execution
Execution
TG 0
TG 1
TG 2
TG 3
TG 4
TG 5
Prestudy
Feasability
Execution
Execution
SR 1
SR 2
SR 3
SR 4
SR 5
Sourcing
Review
SR 1
SR 2
SR 3
SR 4
SR 5
Sourcing
Review
Building Practice
Review
BPR 2
BPR 1
BPR 3
BPR 4
Building Practice
Review
BPR 2
BPR 1
BPR 3
BPR 4
PRV 2
PRV 3
PRV 4
PRV 5
Production
Review
PRV 1
PRV 2
PRV 3
PRV 4
PRV 5
Production
Review
PRV 1
PRV 2
PRV 3
PRV 4
PRV 5
Production
Review
PRV 1
Project Reviews
CDCR 3
CDCR 4
CDC Review
CDCR 5
CDCR 2
CDCR 3
CDCR 4
CDC Review
CDCR 5
CDCR 2
Test Development
Review
TDR 2
TDR 3
TDR 5
TDR 1
TDR 4
Test Development
Review
TDR 2
TDR 3
TDR 5
TDR 1
TDR 4

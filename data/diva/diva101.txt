 
 
 
En park för alla 
 
 
 
 
 
THOMAS ALEBLAD 
PATRIK NORDLANDER 
 
 
 
 
Examensarbete 
Stockholm, Sverige 2008 
 
 
 
 
 
 
 
En park för alla 
 
av 
 
Thomas Aleblad 
Patrik Nordlander 
 
 
 
 
Examensarbete MMK 2008:68 IDE 022 
KTH  Industriell teknik och management 
Maskinkonstruktion 
SE-100 44  STOCKHOLM 
 
 
 
 
 
 
 
 
 
Examensarbete  MMK 2008:68 IDE 022 
 
En park för alla 
 
 
 
 
 
Thomas Aleblad 
Patrik Nordlander 
Godkänt 
2008-11-20 
Examinator 
Priidu Pukk 
Handledare 
Priidu Pukk 
 
Uppdragsgivare 
Lappset Sweden AB 
Kontaktperson 
Jim Isotalus 
 
Sammanfattning 
Detta examensarbete är ett produktutvecklingsprojekt som har utförts i samarbete med Lappset 
Sweden AB. Syftet har varit att utveckla en grupp redskap avsedda för parker och traditionella 
lekplatsmiljöer. Det specifika målområdet har varit innergårdar i nybyggda bostadsområden, vilka 
kan uppfattas som gläntor mellan husen (därav produktfamiljsnamnet Gläntan). Formspråket 
skulle därför vara anpassat till den samtida arkitekturen. Produktfamiljen skulle dessutom erbjuda 
aktiviteter för alla kvarterets invånare, och på så sätt förvandla innergården till en naturlig 
mötesplats. 
 
Examensarbetet har fokuserat på att ta fram koncept anpassade efter önskemål från såväl inköpare 
som människor som vistas i det offentliga rummet och som samtidigt är möjliga att tillverka och 
sälja med god förtjänst. För att lyckas med detta genomfördes en grundlig förstudie där bland 
annat konkurrerande produkter, kundbehov, krav från inköpare och Lappsets 
tillverkningsmöjligheter undersöktes. 
 
Koncepten som har tagits fram är en bouleplan (Gläntan: Boule), ett musikinstrument (Gläntan: 
Klinka) (en metallofon), ett musikaliskt staket (Gläntan: Skala) (där de spelbara delarna är 
mycket lika musikinstrumentet, men i ett enklare utförande) samt en hammock (Gläntan: 
Pendel). Till de tre förstnämnda koncepten har komplett tillverkningsunderlag tagits fram, medan 
det sistnämnda kräver en del fortsatt arbete. Till de musikaliska redskapen har dessutom en enkel 
funktionsmodell, som verifierar deras akustiska egenskaper, tagits fram. 
 
Framtida arbete kan bestå i att Lappset tillverkar prototyper av de tre färdigutvecklade koncepten 
och utvärderar dessa, förslagsvis med stöd av projektdeltagarna. Hammocken ska eventuellt 
vidareutvecklas av projektdeltagarna, och senare förhoppningsvis genomgå samma process som 
de andra redskapen. Om produkterna kommer att ingå i företagets sortiment skulle de fylla ett 
hålrum i marknaden och därmed kunna stärka Lappsets position som ett av de ledande företagen 
inom sin bransch i såväl Sverige som Europa. 
 
 
 
 
 
 
 
 
Master of Science Thesis MMK 2008:68 IDE 022 
 
A Park for Everyone 
 
 
 
 
 
Thomas Aleblad 
Patrik Nordlander 
Approved 
2008-11-20 
Examiner 
Priidu Pukk 
Supervisor 
Priidu Pukk 
 
Commissioner 
Lappset Sweden AB 
Contact person 
Jim Isotalus 
 
Abstract 
This Master Thesis is a product development project that has been carried out in cooperation with  
Lappset Sweden AB. The purpose has been to develop a group of products suited for parks and 
traditional playground locations. The specific target area has been courtyards of newly built 
residential areas. (These pieces of open land resemble glades that can be found in the forest, 
which in Swedish is called “gläntan” and has given name to the product family). Therefore the 
design should match contemporary architecture. The product family should also offer activities to 
all the people living in the neighbourhood, and by that turn the courtyard into a natural gathering 
point. 
 
Focus during the project has been to develop products that both buyers and people who spend 
time in these areas request (whether they know it or not). At the same time manufacturing and 
selling the products had to be made profitable. To succeed in this a thorough study was made, 
where amongst other things competing products, customer needs, buyer demands and Lappset’s 
manufacturing possibilities were examined. 
 
The concepts that has been developed is a pétanque course (Gläntan: Boule), a musical 
instrument (Gläntan: Klinka) (a metallophone), a musical fence (Gläntan: Skala) (where the 
playable parts are very similar to the musical instrument, but not as complex) as well as a kind of 
porch swing (Gläntan: Pendel). Assembly data has been compiled for the three first mentioned 
concepts, while the fourth concept needs further work. A simple proof-of-principle prototype has 
also been produced to confirm the acoustical properties of the products. 
 
In the future it is proposed that Lappset manufacture prototypes of the three fully developed 
concepts, which then need to be evaluated with the support of the project members. The porch 
swing will possibly get fully developed by the project members and then hopefully follow the 
same path as the other concepts. By manufacturing and selling these products the company can fill 
a market gap and thereby strengthen their position as one of the leading companies in its line of 
business in Sweden as well as Europe. 
 
 
 
 
 
 
Innehåll 
1. Introduktion............................................................................................................................ 1 
1.1 Bakgrund.......................................................................................................................... 1 
1.2 Målbeskrivning................................................................................................................. 1 
1.3 Omfattning ....................................................................................................................... 2 
1.4 Avgränsningar.................................................................................................................. 2 
1.5 Metod ............................................................................................................................... 2 
2. Genomförande........................................................................................................................ 5 
2.1 Allmän analys................................................................................................................... 5 
2.1.1 Allmän marknads- och konkurrentanalys ................................................................. 5 
2.1.2 Allmän användaranalys........................................................................................... 11 
2.1.3 Allmän skadeanalys................................................................................................. 14 
2.1.4 Visuell målsättning.................................................................................................. 14 
2.1.5 Allmänna lagar och förordningar ............................................................................15 
2.1.6 Mål med idégenerering............................................................................................ 15 
2.1.7 Allmän kravspecifikation........................................................................................ 16 
2.1.8 Riktlinjer för produktframtagningen....................................................................... 16 
2.2 Idéfas.............................................................................................................................. 17 
2.3 Visualisering, Gestaltning.............................................................................................. 17 
2.3.1 Gallring och möte.................................................................................................... 18 
2.4 Konceptspecifik analys .................................................................................................. 21 
2.4.1 Boulebana................................................................................................................ 21 
2.4.2 Instrument................................................................................................................ 25 
2.4.3 Staket....................................................................................................................... 31 
2.4.4 Hammock ................................................................................................................ 34 
2.5 Vidareutveckling av utvalda koncept............................................................................. 37 
2.5.1 Boulebana................................................................................................................ 37 
2.5.2 Instrument................................................................................................................ 38 
2.5.3 Staket....................................................................................................................... 42 
2.5.4 Hammock ................................................................................................................ 43 
2.6. Vidareutveckling av slutgiltiga koncept........................................................................ 44 
2.6.1 Boulebana................................................................................................................ 45 
2.6.2 Instrument................................................................................................................ 47 
2.6.3 Staket....................................................................................................................... 50 
2.6.4 Hammock ................................................................................................................ 52 
3. Resultat................................................................................................................................. 55 
3.1 Produktfamiljen Gläntan ................................................................................................ 55 
3.2 Boulebana Gläntan: Boule ............................................................................................. 57 
3.3 Instrument Gläntan: Klinka............................................................................................ 59 
3.4 Staket Gläntan: Skala ..................................................................................................... 61 
3.5 Hammocken Gläntan: Pendel......................................................................................... 63 
4. Diskussion och fortsatt arbete .............................................................................................. 65 
4.1 Gläntan: Boule................................................................................................................ 65 
4.2 Gläntan: Klinka .............................................................................................................. 65 
4.3 Gläntan: Skala ................................................................................................................ 65 
4.4 Gläntan: Pendel .............................................................................................................. 66 
5. Slutsats ................................................................................................................................. 67 
6. Referenser............................................................................................................................. 68 
7. Tack...................................................................................................................................... 70 
 
 
Bilaga 1. Tidsplan .................................................................................................................... 71 
Bilaga 2. Konceptförslag och användargrupper....................................................................... 73 
Bilaga 3. Tonvariationer till följd av klangelementens måttavvikelser ................................... 74 
Bilaga 4. Funktionsmodell av instrumentet och staketet.......................................................... 76 
Bilaga 5. Stänger och upphängningar ...................................................................................... 78 
Bilaga 6. Placering av spelstångsupphängning ........................................................................ 79 
Bilaga 7. Ritningar för funktionsmodell ..................................................................................81 
Bilaga 8. Konstruktionsunderlag Gläntan: Boule.................................................................... 82 
Bilaga 9. Konstruktionsunderlag Gläntan: Klinka................................................................... 84 
Bilaga 10. Konstruktionsunderlag, Gläntan: Skala ................................................................. 86 
 
1 
1. Introduktion 
Projektet som redovisas i denna rapport genomfördes för, och med stöd från, företaget 
Lappset som säljer och tillverkar lekutrustning och möbler avsedda för det offentliga rummet. 
De är det näst största företaget inom sin bransch i Sverige, omsätter årligen ca 50 miljoner 
kronor och är verksamma i ca 35 länder. Företagets leksortiment tillverkas i Finland, medan 
parksortimentet tillverkas i Enköping. Varje år utökar den svenska divisionen sitt sortiment 
med i genomsnitt 3–5 produkter. 
 
En projektplan författades tidigt för att reda ut vad som skulle genomföras och uppnås under 
projektet. Under arbetets gång har en del tillägg gjorts. Helheten presenteras här i 
introduktionskapitlet. 
1.1 Bakgrund 
På dagens lekplatser möts man ofta av mångfärgade och spretigt utformade redskap, som 
varken passar in i naturbilden eller arkitekturen de är placerade i. Många hävdar att barn 
tilltalas av denna estetik, men samtidigt är det välkänt att barn tycker om att klättra i träd och 
på klippor samt att bygga kojor av granris. En annan förklaring till lekplatsernas formspråk 
skulle kunna vara influenser från en storsäljande och numera klassisk dansk serie parkredskap 
lanserad år 1970 av Kompan. Inspirationen till denna hämtades från popkonsten, och dess 
signalfärger och rundade former skulle fungera som ett avbrott mot de grå och kantiga 
betonghusen i Danmarks motsvarighet till miljonprogrammen enligt Dickson s. 441 [1]. Det 
är dock märkligt att detta formspråk än är rådande norm – nästan 50 år senare! Se Figur 1. 
 
  
 
 
Figur 1. 
Stilbildande parkredskap från Kompan, 1970 (t.v.), samt exempel på nutida redskap från samma 
företag (t.h.). Bilder från http://www.kompan.se och Dickson [1]. 
 
Värt att notera är även att barn inte är den enda målgruppen, och självklart inte de som köper 
in redskapen. I nybyggda bostadsområden låter man ofta arkitekter och konstnärer utforma 
lekplatserna eftersom det traditionella utbudet inte passar in i omgivningen. Efterforskningar 
visade dock att dessa redskap ofta har ett lågt lekvärde och många är dessutom farliga att 
använda. Detta redovisas i avsnitt 2.1.1 Allmän marknads- och konkurrentanalys. 
1.2 Målbeskrivning 
Projektet syftade till att ta fram en grupp parkredskap avsedda att ingå i Lappsets sortiment. 
Produkternas specifika målområde skulle vara innergårdar i nybyggda bostadsområden, och 
deras formspråk skulle alltså vara anpassat till dessa miljöer. Den samtida arkitekturen 
representeras här av  
Figur 2, som visar ett tvärsnitt av vad som just nu byggs av JM [2]. Redskapen skulle 
dessutom vara utformade med stöd av lagar och förordningar samt forskningsresultat rörande 
2 
användargruppernas krav och önskemål. Produktfamiljen skulle dessutom erbjuda aktiviteter för 
alla kvarterets invånare, och på så sätt förvandla innergården till en naturlig mötesplats. 
 
 
 
 
 
Figur 2. 
Blodlönnen i Älvsjö, Frösunda park i Lovisedal och Järingegränd i Tensta. Bilder från 
http://www.jm.se/. 
1.3 Omfattning 
För att öka produkternas chanser att tas in i Lappsets sortiment skulle de behöva ingå i en 
produktfamilj. Dock kunde de inte anpassas till en existerande sådan, eftersom rättigheterna 
till dessa ägs av utomstående formgivare. Istället skulle en helt ny serie utvecklas. I detta 
projekt skulle 3-6 unika och realiserbara koncept tas fram. För dessa skulle struktur och 
funktionsytor vara definierade, men inte detaljerade konstruktionslösningar. Komplett 
tillverkningsunderlag skulle tas fram till 1-3 av dessa. Förhoppningen var att Lappset, med 
eller utan projektdeltagarnas hjälp, skulle färdigställa de andra produkterna efter projektets 
slut. Visualisering i 3d skulle utföras med hjälp av CAD-programmet Solid Edge [3]. 
1.4 Avgränsningar 
Projektet kommer endast att fokusera på utformning av den del av produkterna som syns ovan 
jord. Lappsets väl beprövade metoder av infästning i mark kommer att tillämpas även på 
dessa produkter. 
1.5 Metod 
Upplägget för detta projekt baserades på de väl beprövade metoder som presenteras i boken 
Vilda idéer och djuplodande analys; om designmetodikens grunder [4]. För att på ett enkelt 
sätt åskådliggöra vad som har gjorts under projektet, och varför, presenteras nedan en 
sammanfattning. Resultaten av varje steg presenteras sedan kronologiskt under rubriken 
3 
2. Genomförande. En tidsplan gjordes under projektets planeringsfas och finns bifogad i 
Bilaga 1. Tidsplan. 
 
1. Allmän analys 
Här utreddes vilka liknande produkter som redan finns på marknaden och vilka 
produktegenskaper som användare/inköpare värderar högst. Insikterna summerades i en 
punktlista som redde ut vilka slags produkter som senare skulle tas fram under idéfasen. En 
kravspecifikation som klargjorde de slutgiltiga produkternas egenskaper togs fram först i ett 
senare skede. 
 
2. Idéfas 
Med insikterna från analysen i ryggen genomfördes en brainstorming. De helt orimliga 
idéerna gallrades därefter bort, liksom de som enligt den allmänna analysen inte skulle vara 
attraktiva för sina målgrupper, medan övriga togs vidare in i nästa fas. Enligt den plan som 
sattes upp i projektets startskede skulle 12-70 unika idéer tas fram. Här togs 33 koncept fram. 
  
3. Visualisering, Gestaltning 
De idéer som bedömdes ha potential visualiserades med enkla konceptskisser. Dessa 
diskuterades först med handledare på KTH och sedan med personal på Lappset. I samråd 
skulle, enligt projektplanen, 3-6 av dessa väljas ut och tas in i nästa fas. Här valdes 4 stycken 
ut. 
 
4. Konceptspecifik analys 
Eftersom de utvalda koncepten skulle användas på helt olika sätt genomfördes 
konceptspecifika analyser för vart och ett av dem. Likartade befintliga produkter granskades i 
detalj och därefter togs konceptspecifika kravspecifikationer fram. Till dessa lades även de 
krav som ansågs relevanta från den allmänna analysen. 
 
5. Vidareutveckling av utvalda koncept 
De utvalda koncepten vidareutvecklades för att uppfylla kravspecifikationerna. Alla kom i 
detta skede att förändras, men i helt olika grad. 
 
6. Slutgiltiga koncept 
De 4 genomarbetade koncepten diskuterades först med handledare på KTH och sedan med 
personal på Lappset. I samråd skulle, enligt projektplanen, 1-3 av dessa vidareutvecklas 
ytterligare, och till dessa skulle även kompletta tillverkningsunderlag tas fram. Lappset 
önskade dock att om tid fanns så skulle alla 4 koncept vidareutvecklas. Det fanns dock endast 
tid att vidareutveckla 3 av dem. 
 
7. Resultat 
Det slutgiltiga materialet samlades under rubriken Resultat. Där undersöktes även om 
produkterna levde upp till kraven i kravspecifikationerna.  
 
4 
5 
2. Genomförande 
2.1 Allmän analys 
Under denna tidskrävande men viktiga del av projektet satte sig deltagarna in i för projektet 
viktiga ämnen. Insikterna skulle hjälpa till att ge uppslag och stöd till idégenereringen. 
2.1.1 Allmän marknads- och konkurrentanalys 
För att kunna utveckla framgångsrika produkter ansågs det viktigt att reda ut vilka produkter 
som redan finns på marknaden, vilka som säljer bra och varför. 
 
Viktiga egenskaper för parkutrustning enligt Lappset 
Enligt Peter Berglund, försäljningschef på Lappset, är de lekredskap som säljer bäst generellt 
de basala: 
• Gungställningar (3-4 platsers). 
• Sandlådor. 
• Gungdjur. 
 
En trend som märkts på senare år är dock att nybyggda bostadsområden tenderat att dela på en 
central, större, lekplats istället för att varje innergård har en egen mindre.  
 
Enligt Berglund värderar inköpare lekplatsutrustningens egenskaper enligt: 
• 40 % pris. 
• 25 % kvalitet (livslängd och krav på underhåll). 
• 15 % leveranstid och service. 
• 10 % miljö. 
 
Design, färg, form spelar in men är mjuka faktorer. Att redskapen uppfyller 
säkerhetsstandarden utgår man ifrån. 
 
Bland parkmöblerna är storsäljarna de billigaste produkterna. 
 
Viktiga egenskaper för parkutrustning enligt inköpare av parkredskap 
Under vårterminen 2007 var en av författarna till denna rapport, Thomas Aleblad, delaktig i 
ett annat högskoleprojekt som syftade till att ta fram parkredskap. Denna projektrapport [5] 
innehåller bland annat intervjuer med tre aktörer med parkanknytning, som sammanfattas 
nedan för att ge en mångsidig bild av vilka egenskaper som värderas högst vid inköp av 
lekplatsutrusning. 
 
Anders Glassel, landskapsarkitekt på WSP, rangordnar egenskaperna hos lekplatsutrustning 
enligt: 
1. lekvärdet och det pedagogiska värdet (Absolut nödvändigt.) 
2. hög säkerhet (Ca 25 % av utrustningen som anses säkerhetsmässigt godkänd bedömer 
Glassel som potentiellt farlig. Absolut nödvändigt.) 
3. kvaliteten på produkten (Att trä, stål och färg är beständiga för väder och vind. 
Absolut nödvändigt.) 
4. design (Noggrann utformning som skall harmoniera med närliggande utemiljö, kännas 
klassisk och hålla i tiden. Designen fäller avgörandet för val av utrustning.) 
5. pris. (Spelar ringa roll för projektörerna men för beställaren har den en betydelse.) 
 
6 
De aspekter som Glassel tror att beställaren tittar på när denne ska rekommendera 
lekplatsutrustning till ett projekt är: 
1. lekvärdet och det pedagogiska värdet 
2. hög säkerhet 
3. kvalitet 
4. skötsel av utrusningen 
5. pris (Mycket viktigt och spelar en avgörande roll i omkring hälften av fallen. 
Projektören kan ibland övertala beställaren att välja ett dyrare alternativ.) 
6. design. (Beställaren tar oftast inte hänsyn till denna aspekt utan fokuserar på 
ekonomin. Ansvaret för design och vad som passar in i miljön överlämnas till 
projektören.) 
 
Enligt Carina Lejon Dahlbom, park- och gatuingenjör i Danderyds kommun, styrs valet av 
lekplatsutrustning av: 
1. säkerhet 
2. pris 
3. design. 
 
Enligt Lennart Bohman, anställd vid Katarina Sofia Stadsdelsförvaltning i Stockholms Stad, 
styrs valet av lekplatsutrustning av: 
1. säkerhet 
2. lekvärde 
3. att utrustningen passar målgruppen. 
 
Granskning av parker och parkredskap i närmiljön 
För att få inspiration till projektet besöktes platser med nyskapande parkutrustning och 
bostadsområden i Stockholmsregionen, vars arkitekturstil var likvärdig den som presenteras 
under rubriken 1.2 Målbeskrivning. Att se och undersöka utrustning på plats gav mycket 
bättre insikter än att se dem på bild. Dessutom förekommer specialdesignade redskap i många 
parker och dessa kunde endast granskas på plats. Endast de besök som gav inspiration 
och/eller pekade ut tydliga riktlinjer för projektet tas upp nedan. 
 
I Silverdal fanns flera fina lekredskap från danska Kompan, vilka dock inte kunde hittas i 
företagets produktkataloger och därför kan ha varit specialkonstruerade för området. 
Uppskattade aspekter var den naturnära färgskalan, de enkla och funktionella 
komponentsammanfogningarna samt de strikta linjerna. Särskilt rolig att använda, även för 
personer av projektdeltagarnas ålder, ansågs en ovanligt stor gungställning där man kunde nå 
mycket höga höjder och hastigheter. Se Figur 3. 
 
7 
  
 
 
Figur 3. Några av de parkredskap som påträffades i Silverdal. 
 
I Vasaparken finns en uppsjö av parkredskap som erbjuder aktiviteter för människor av 
blandade åldrar. Utöver traditionell lekplatsutrustning finns studsmattor, minigolfbana, café, 
fotbollsplaner och boulebanor. Studsmattorna var robusta nog att användas av vuxna och 
upplevdes säkra eftersom de var nedsänkta till marknivå och försedda med mjuka 
gummimattor runt kanterna. Se Figur 4. 
 
 
     
 
 
Figur 4. En av de studsmattor och bouleplaner som återfanns i Vasaparken. 
 
I Hammarby Sjöstad finns en klätterställning, specialdesignad för platsen av arkitekt Ingegerd 
Harvard, som snarare uppfattas som skulptur än lekredskap. Den passar utmärkt in i 
arkitekturen, men på grund av de låga höjderna och de begränsade klättermöjligheterna ansågs 
leken och spänningsmomenten bli mycket begränsade. Risken att halka på den och skada 
tänderna mot de hårda stålrören kändes dessutom uppenbar. Detta exempel illustrerar att 
8 
specialdesignade redskap kan fylla ett visuellt krav, men därmed inte självklart blir ett lyckat 
parkredskap. Se Figur 5.  
 
 
 
Figur 5. Klätterställning som påträffades i Hammarby Sjöstad.  
 
Vid bostadsområdet Liljeholmskajen ligger Fredsborgsparken som utformats av konstnären 
Annika Oskarsson [6]. Det är en, till utseendet, rolig och nästan surrealistisk park, bland annat 
utsmyckad med gula harar i plast. Dock erbjuder den ett lågt lekvärde, samtidigt som barn lätt 
kan slå sig illa på de kantiga tegelfundamenten. Även detta exempel illustrerar att 
specialdesignade redskap kan fylla ett visuellt krav, men därmed inte självklart blir ett lyckat 
parkredskap. Se Figur 6. 
  
 
 
Figur 6. Lekplats, Fredsborgsparken. Bild från Annika Oskarsson [6]. 
 
Utöver ovanstående platser besöktes Sickla Udde, Hägernäs Strand, Järla Sjö och Frösunda 
Park. Här påträffades inte några intressanta parkredskap, men miljöerna var inspirerande och 
fotografier tagna här kom att ingå i moodboarden som presenteras i 2.1.4 Visuell målsättning. 
 
Granskning av parkredskapstillverkarnas sortiment 
Utöver besök i parker genomfördes en granskning av de i Sverige verksamma 
parkredskapstillverkarnas produktkataloger. Även denna granskning genomfördes för att ge 
9 
inspiration till projektet, men även för att klargöra vad som är möjligt att utveckla på 
industriell basis inom denna bransch. Såväl Lappsets som konkurrenternas sortiment 
granskades. Endast de produkter som gav inspiration och/eller pekade ut tydliga riktlinjer för 
projektet tas upp nedan. 
 
Lappsets 0-100-satsning låter äldre människor träna upp sin balans och koordination, vilket är 
ett mycket intressant koncept för en park som riktar sig till alla åldrar [7]. Se Figur 7. 
 
 
 
Figur 7. 
Lappsets rehabiliteringspark för äldre i Spanien. Bild från http://www.lappset.com. 
 
Några av Lappsets redskap, vars formspråk uppskattades särskilt av projektdeltagarna, 
presenteras i Figur 8. 
 
 
 
 
Figur 8. 
Lappsets sittmöbler Solfjädern och Nonstop Meeting. Bilder från http://www.lappset.com. 
 
Hags är en annan stor tillverkare av parkmöbler och lekplatsutrustning. I deras utbud fanns 
egentligen inga produkter vars formspråk lämpade sig för den tänkta arkitekturen. Däremot 
fanns mycket intressanta träningsredskap av en enkelhet som eftersträvas även i detta projekt, 
se  
Figur 9. Dock verkade dessa ha väldigt snäva användningsmöjligheter och gick inte ens att 
använda som sittmöbler. Dessutom fanns det roliga talrör som gör det möjligt för personer i 
olika delar av parken att kommunicera med varandra, se  
Figur 10. 
 
10 
 
 
 
Figur 9. 
Träningsredskap från Hags. Bilder från http://www.hags.com/. 
 
 
 
Figur 10. 
Talrör från Hags. Bild från http://www.hags.com. 
 
Kompan är en stor dansk tillverkare av parkutrustning, vars mångfärgade och spretiga serie 
från 1970 nämndes i 1.1 Bakgrund. Idag tillverkar företaget dessutom många sobra alternativ 
lämpliga för den samtida arkitekturen. Några av dessa påträffades i Silverdal (2.1.1 Allmän 
marknads- och konkurrentanalys) och några andra presenteras i  
Figur 11. 
 
  
 
11 
 
Figur 11. 
Parkredskap från Kompan. Bild från http://www.kompan.com. 
 
Slottsbro hade en del annorlunda och intressanta produkter i sitt sortiment, bland annat en 
hängmatta och hinderbanor, se Figur 12. 
 
 
 
 
Figur 12. 
Parkredskap från Slottsbro. Bilder från http://www.slottsbro.se. 
2.1.2 Allmän användaranalys 
Projektet syftade till att ta fram parkutrustning avsedd för flera olika användargrupper. I detta 
skede utreddes vilka grupper som kunde tänkas vilja besöka parkmiljöer och vilka 
behov/önskemål de kunde tänkas ha. Även användargruppen montörer tittades närmare på 
eftersom dessa ställer krav på hur redskapen ska sättas samman. Grupperna är i övrigt till stor 
del åldersspecifika, men även grupper med specialintressen/-behov behandlas. Analyserna 
baserades på tidigare publicerat material. Endast de insikter som gav inspiration och/eller 
pekade ut tydliga riktlinjer för projektet tas upp nedan. 
 
Barn 
En stor källa till kunskap var i detta skede boken Lek, lekplatser, lekredskap : en 
utvecklingspsykologisk studie av barns lek på lekplatser [8]. Trots att boken skrevs på 70-talet 
ansågs den mycket användbar eftersom den presenterar resultatet av ett grundligt och unikt 
forskningsarbete rörande hur, och hur frekvent, olika lekplatsredskap användes under ett år. 
Dessutom skiljde sig de redskap som undersökte förvånansvärt lite från dagens. De insikter 
som kändes relevanta för projektet summeras nedan. 
 
Barn gillar spänning och välplanerade parker som erbjuder detta ökar faktiskt barnens 
säkerhet, eftersom de annars ofta söker upp riktigt farliga platser. Dock ska alla oberäkneliga 
faror elimineras (oanade klämrisker, redskap som inte håller med mera). Kalkylerbara risker 
är dock bra (Där barnen själva inser faran och sina egna begränsningar), till exempel: 
• Höga redskap. 
• Snabba redskap. (Linbanor, kanor etcetera.) 
• Klätterställningar. 
• Höga gungor. 
• Långa linor i höga träd. 
• Hängbro högt ovanför vatten. 
 
De mest populära befintliga lekplatsredskapen är: 
12 
• markytor i kombination med lösa redskap och löst material (som till exempel cyklar, 
kärror, grävskopor och bygglådor)  
• gungor 
• sandlådor 
• kanor förankrade i slänter 
• vissa större kombinerade klätterredskap. 
 
De befintliga lekplatsredskap som inte används alls är: 
• låga klätter- och balansredskap 
• bollplank 
• fasta föreställande redskap 
• kojor och affärsskärmar som saknar lösa saker att leka med. 
 
Rullstolsbundna 
Sedan 20 år är det lagstadgat att lekplatser ska vara tillgängliga för alla barn, men fortfarande 
är det endast 1–2 procent av Sveriges lekplatser som uppfyller detta krav [9]. Utformning av 
parkredskap bör alltså ske med hänsyn till barn med funktionshinder. Rullstolsbundna barn är 
en grupp som ställer speciella krav: 
• I äldre lekplatser användes sand som stötdämpande underlag, vilket gjorde lekplatsen 
otillgänglig för rullstolsbundna barn, med utanförskap som resultat. Nya lekplatser ska 
istället för sand använda stötdämpande gummimattor. 
• Enligt Prellwitz [10] är det viktigt för funktionshindrade barn att kunna leka 
självständigt med andra barn utan hjälp av en vuxen. 
• Rullstolsbundna barn önskar möjlighet till lek som inte kräver rörlighet – till exempel 
lekstugor som tillåter rollspel tillsammans med de andra barnen [10]. 
 
Även för äldre rullstolsbundna kan inramningar och höjdskillnader i eller i anslutning till 
parkredskapen utgöra hinder. För rullstolsbundna föräldrar och barnpassare blir detta särskilt 
problematiskt eftersom det kan bli svårt att exempelvis gunga eller lyfta upp barnen ur 
sandlådan. 
 
Synskadade 
Synskadade barn är en annan grupp som ställer speciella krav. Synskadades Riksförbund har 
tagit fram ett antal rekommendationer för hur lekplatser bör utformas för att passa synskadade 
barn [11]. Enligt dessa rekommendationer, som är av intresse vid utformning av exempelvis 
en klätterställning, önskar synskadade barn 
• hjälp att hitta rätt, vilket kan uppnås med 
o taktil modell av den omgivande miljön 
o inga stora öppna ytor 
o kontrastmarkeringar 
o olika markbeläggningar eller lutningar 
o kantsten, vägg, räcke eller någon annan kännbar kant att följa. 
• avgränsning runt områden där olyckor lätt kan inträffa (t.ex. gungor, linbanor och 
rutschkanor) 
• lekredskap som kräver att flera barn samarbetar, vilket är ett bra naturligt sätt för den 
synskadade att leka med andra barn.  
 
Ungdomar 
Ofta syns tonåringar på lekplatser bland redskap som inte alls är utformade med dem i åtanke. 
Enligt Jergeby [12] (s.134) använder denna grupp utemiljön till att 
• mötas 
13 
• bli sedda 
• gömma sig undan kontroll 
• utmana. 
 
Motionärer 
Enligt Schantz [13] beror folks benägenhet att träna till stor del på närheten till 
träningsplatsen. Träningsredskap i närmiljön, som dessutom kan användas gratis, skulle 
således kunna attrahera stora grupper användare, även sådana som tidigare inte ägnat sig åt 
motion. 
 
Vuxna 
Enligt Jergeby [12] (s.78 och s.137) ansågs följande punkter ge en fingervisning om vad en 
park ska erbjuda denna grupp: 
• Möjlighet till aktiviteter. I dagens samhälle säger den sociala normen att man hela 
tiden ska vara på väg någonstans eller göra något. Någon slags aktivitet behövs därför 
som förevändning för att vistas i parken. 
• Möjlighet till sociala möten. 
• Möjlighet till att dra sig undan. 
 
Barnpassare 
Eftersom denna undergrupp till ”vanliga” vuxna skiljer sig en del från huvudgruppen antogs 
den kunna generera en del nytänkande och annorlunda konceptidéer, till exempel rörande hur 
dessa vuxna kan interagera med barnen. Enligt Norén-Björn [8] (s. 145) kan gruppens behov 
sammanfattas i följande punkter: 
• Insyn i barnens lek. 
• Umgänge med andra föräldrar. 
• Möjlighet att delta i barnens lek. 
 
Pensionärer 
Det kan vara en stor omställning att bli pensionär – efter att barnen har flyttat ut och 
livspartnern har gått bort är det lätt att man känner sig ensam. En park är en utmärkt plats för 
pensionärer att träffa människor och vistas i en avkopplande utomhusmiljö. Aktiviteter som 
på samma gång ger naturkontakt, gemenskap och fysisk stimulans är, enligt Schantz [14], 
viktiga för äldres hälsa. Äldre människor som deltog i en studie i Lund ansåg att det var 
viktigt att vara utomhus varje dag, oftast på för- och/eller eftermiddagen. Tiden de är ute 
minskar med högre ålder, men för yngre pensionärer rör det sig om några timmar om dagen 
enligt Jergeby (s.72). Detta visar att pensionärer är en tydlig målgrupp för detta projekt. 
 
Ett problem är att vuxna och framför allt pensionärer känner att de befintliga parkerna inte är 
till för dem, en uppfattning som stärks av lekredskap och möblering. Men om parken erbjuder 
speciella aktiviteter, t.ex. en golfbana, blir den genast mer attraktiv att besöka även för dessa 
grupper enligt Jergeby (s.113-114). Pensionärer vill inte uppfattas som ensamma eller 
sysslolösa. Att bara sitta utan att göra något kan kännas ovärdigt och utelämnande. 
 
Med ökad ålder minskar dessutom muskelkoordination och balansförmåga, vilket leder till att 
många äldre är rädda för att ramla och skada sig. Detta leder till att ca 41 % av den äldre 
demografin undviker fysiska aktiviteter, vilket i sin tur medför ytterligare försämrad förmåga 
och därmed ökad olycksrisk, enligt Pahtaja [15]. Det är alltså viktigt att erbjuda denna grupp 
en lugn form av motion. 
 
14 
Även hjärnan behöver stimulans för att hållas frisk och fungerande. Genom att läsa, lösa 
korsord, spela brädspel eller dansa minskar risken för demenssjukdomar (både vaskulär 
demens och Alzheimers sjukdom) [16]. 
 
Montörer 
Montörer vill att redskapen enkelt ska gå att montera ihop utan pill. Detta blir extra påtagligt 
ute i fält där utbudet av verktyg och/eller fixturer är begränsat samt att handskar och andra 
otympliga kläder kan försvåra arbetet under en stor del av året. Enkel montering medför även 
att produkterna blir billiga att tillverka.  
 
Ute i fält jobbar montörer nästan alltid i par eller i större grupper. Om redskapen kan sättas 
ihop av en ensam person går dock arbetet snabbare, och redskapet blir billigare. 
2.1.3 Allmän skadeanalys 
För att ge en fingervisning om vad som skulle kunna gå att utveckla under projektet 
granskades de produkter som redan fanns i parkmiljöer. Dessa var kraftigt utformade och av 
en låg komplexitet vilket minskade risken för både produktskada och personskada. Vidare 
hade många av de ytor som erbjöd möjlighet till klotter utsatts för klotter. Det var dessutom 
uppenbart att man med enkla verktyg skulle kunna orsaka stor skada på redskapen, vilket 
Sören Silén, VD på Lappset, bekräftade. Han menade att den som verkligen vill förstöra 
redskapen kommer att lyckas oavsett hur överdimensionerade de är. Därför är Lappsets 
redskap dimensionerade endast för händer och fötter. Självklart återfanns det heller inga 
lösa/löst förankrade redskap/komponenter i parkerna. Om det någonsin hade funnits sådana 
var de numera på villovägar. 
 
Värt att notera är även att trä sväller vid kontakt med väta. Enligt Jim Isotalus, designer på 
Lappset, ska därför trä mot trä, utan någon som helst mellanrum, undvikas. Mellanrummet 
bör om möjligt ligga på minst 5 mm. Även mellan trä och metallkomponenter som ska passa 
in i varandra är glapp på någon mm önskvärt. 
 
Närvaron av vatten medför även att galvaniska element kommer att uppstå om metaller av 
olika ädelhet används i produkterna. Då kommer konstruktionen snabbt att ta skada. 
 
I träkomponenterna i Lappsets sortiment påträffades heller inga skruvskallar riktade uppåt. 
Enligt Isotalus kan ett sådant utförande leda till att vatten tränger ner i skruvhålet där det 
stannar kvar, varpå det får komponenten att ruttna inifrån. 
2.1.4 Visuell målsättning 
Det klargjordes tidigt att redskapen skulle anpassas till arkitekturen i Figur 2, men 
möjligheterna och begränsningarna för parkredskap är helt andra än för hus. Som ett tillägg 
togs därför en moodboard fram, se Figur 13. Denna innehöll foton på inspirationsgivande 
produkter hämtade från Internetsidan Notcot.org [17], foton tagna under analysfasen (2.1.1 
Allmän marknads- och konkurrentanalys) samt bilder föreställande tänkta målgrupper och 
aktiviteter. Moodboarden sneglades på genom hela projektet och fungerade som inspiration 
och en slags visuell kravspecifikation. 
 
15 
 
 
Figur 13. 
Moodboard 
2.1.5 Allmänna lagar och förordningar 
Vid framtagning av redskap för parkmiljö måste en del mått undvikas enligt Jim Isotalus. 
Dessa redovisas nedan i punktform: 
• Oeftergivliga runda öppningar får inte ha en diameter mellan 130 och 230 mm på 
höjder över 600 mm. 
• Avlånga hål (exempelvis mellan 2 parallella stänger) får inte vara mellan 90 och 230 
mm på höjder över 600 mm. 
• Öppningar i gungor, rutchkana eller brandkårsstång (rörliga lekredskap) mellan 8 och 
25 mm där fingrar kan fastna är inte tillåtna enligt Henriksson [18] s.32. 
2.1.6 Mål med idégenerering 
Insikterna från analysen summeras nedan i en punktlista som åskådliggör målen med den 
grupp konceptidéer som skulle komma att tas fram under idégenereringen. Denna grupp 
skulle 
• innehålla konceptförslag på  
o gungställning 
o sandlåda 
o gungdjur 
o produkt stor nog för hela bostadsområden 
o studsmatta 
o enkla, robusta träningsredskap som även skulle kunna användas som sittmöbler 
o talrör som gör det möjligt att kommunicera med personer i andra delar av 
parken. 
o hängmatta  
o kana förankrad i slänt 
o produkter åtkomliga för rullstolsbundna barn  
o produkter åtkomliga för synskadade barn 
• inte innehålla konceptförslag på 
o låga klätter- och balansredskap 
o bollplank 
o fasta föreställande redskap 
o kojor och affärsskärmar som saknar lösa saker att leka med  
• innehålla konceptförslag som 
o åt barn erbjuder kalkylerbara risker 
o åt rullstolsbundna och synskadade barn erbjuder möjlighet att delta i leken 
o åt ungdomar erbjuder möjlighet att: 
 mötas 
 bli sedda 
16 
 gömma sig undan kontroll 
 utmana 
o åt motionärer av olika storlek och kondition erbjuder träning med låg risk för 
överbelastning och skador 
o åt ”vanliga” vuxna erbjuder möjlighet till 
 aktiviteter 
 sociala möten 
 att dra sig undan 
o åt barnpassare erbjuder möjlighet till 
 insyn  
 umgänge med andra föräldrar 
 att delta i barnens lek 
o åt pensionärer erbjuder möjlighet att 
 träffa människor  
 ägna sig åt en lugn form av motion 
 ägna sig åt stimulans för hjärnan i form av exempelvis brädspel. 
• innehålla ytterligare nyskapande konceptförslag. 
2.1.7 Allmän kravspecifikation 
Kraven som presenteras i detta skede skulle inte styra idégenereringen, med de skulle 
anknytas till i ett senare skede. Alla produkter skulle 
• vara fria från direktkontakt mellan trä och trä (glapp på minst 5 mm) 
• ha ett glapp på åtminstone 1 mm mellan trä- och metallkomponenter om dessa ska 
passa in i varandra 
• vara fria från metallkomponenter av olika ädelhet som ligger i direktkontakt med 
varandra 
• vara fria från följande förbjudna mått: 
o runda öppningar med diameter mellan 130 och 230 mm 
o avlånga hål med bredder mellan 90 och 230 mm 
o ”rörliga” hål med diametrar/bredder mellan 8 och 25 mm. 
• kunna tillverkas industriellt med kostnader jämförbara med Lappsets liknande 
befintliga produkter 
• ha tillräckligt få och små ytor för att klotter inte ska bli ett större problem än på 
Lappsets liknande befintliga produkter 
• utgöras av, för likvärdiga situationer och miljöer, väl beprövade material, med väl 
beprövade dimensioner, sammanlänkande med väl beprövade metoder 
• utgöras av komponenter som inte går att ta loss för hand men som måste kunna bytas 
ut med verktyg efter eventuell skadegörelse 
• vara fria från skruvskallar riktade uppåt (eftersom ett sådant utförande kan leda till att 
vatten tränger ner i skruvhålet där det stannar kvar, varpå det får komponenten att 
ruttna inifrån). 
• Vara konstruerade i enlighet med rekommendationerna för fasta förband i 
Maskinelement Handbok [19]. Detta ger t.ex. mått på och nödvändigt 
monteringsutrymme för vanliga skruvar. 
2.1.8 Riktlinjer för produktframtagningen 
Under produktframtagningsprocessen ställs ingenjören ofta inför valsituationer där flera 
konstruktionsmöjligheter ska vägas mot varandra. I sådana situationer är det en fördel att 
sedan tidigare ha klargjort hur olika aspekter av produkten ska värderas. Synpunkterna från 
Lappset och inköpare av lekplatsutrustning vägdes här samman med projektets 
målformulering. Utformningen av produkterna i detta projekt ska styras av 
17 
1. säkerhet 
2. kostnad 
3. kvalitet, och då ska produkterna 
a. vara dimensionerade jämbördigt med likvärdiga produkter på marknaden 
b. motstå våld av händer och fötter 
c. ha få ytor som erbjuder möjlighet till klotter 
d. vara fast förankrade i platsen 
e. bestå av material som är (förhållandevis) motståndskraftiga mot korrosiva och 
nötande medier. 
4. miljöhänsyn 
5. design med ett formspråk som passar in i samtida arkitektur. 
 
Det fastslogs även att arbetet skulle genomföras efter devisen: Det bästa är det godas fiende. 
Det går alltid att förbättra produkter och det finns oändligt många möjligheter att lösa ett visst 
problem på. Genom att utreda alla möjligheter tas tid från själva produktutvecklingen. Risken 
med ett sådant förfarande är därför att resultatet aldrig uppnås.  
 
Baserat på erfarenhet skulle även mantrat ”Varför gör vi det här?” ständigt upprepas under 
projektet. Magnus Lindkvist framhöll i ett föredrag i Shenzhen 2006 att denna fråga är vad 
som gör vissa företag framgångsrika, eftersom det får personalen att ta itu med de för stunden 
mest akuta problemen. Annars är det lätt hänt att tid (och pengar) läggs ner på onödiga 
områden. 
 
Vidare ska produktframtagningen fokusera på att lösa de mest kritiska problemen först. Om 
en idé i slutändan inte går att realisera på grund av tekniska, ekonomiska, juridiska eller några 
andra slags begränsningar är det dumt att tidigare ha kastat bort tid på att lösa små problem, 
exempelvis formgivning. 
2.2 Idéfas 
I denna fas genererades ett stort antal idéer; några var nyskapande, andra var varianter på 
existerande produkter. Några var bra, andra var dåliga. Målet var att uppnå mångfald och 
därmed öka chanserna att få med potentiellt storsäljande produkter. 
 
En brainstorming genomfördes med målsättningen att hitta ett stort antal konceptidéer som 
uppfyllde kraven i 2.1.6 Mål med idégenerering. Både form och funktion berördes. 
Brainstormingen genomfördes av totalt 4 personer (3-7 personer rekommenderas av 
Landqvist [4]). 
 
Konceptidéerna med försäljningspotential skulle enligt projektplanen gallras ut med hjälp av 
ett krysschema. Gruppmedlemmarna var dock eniga om vilka som skulle väljas ut och därför 
genomfördes aldrig denna tidskrävande process. De 33 idéer som valdes ut sammanfattas i 
Bilaga 2. Konceptförslag och användargrupper, där det även framgår vilka användargrupper 
de riktar sig till. 
2.3 Visualisering, Gestaltning 
De idéer som valdes ut avsnitt i 2.2 Idéfas skulle visualiseras. De flesta skissades, men till 
några, som var baserade på konkurrerande företags produkter, ansågs det tillräckligt att visa 
fotografier föreställande dessa. Materialet presenteras, något kortfattat, i Figur 14. 
 
18 
 
 
Figur 14. 
De konceptidéer som visades upp för och diskuterades med Lappset. 
2.3.1 Gallring och möte 
Presentationsmaterialet skulle diskuteras med personal på Lappset och handledare på KTH. 
Med stöd av ytterligare ett krysschema skulle därefter 3-6 koncept väljas ut för vidare 
utveckling. Även denna gång blev krysschemat överflödigt eftersom personalen på Lappset 
ansåg att det fortsatta arbetet skulle fokusera på de 4 produkter som presenteras med större 
bilder och lite mer ingående nedan. 
 
Boulebana 
En boulebana med försäljningspotential, värdigt nog att ingå i Lappsets produktkatalog, 
ansågs behöva vara ordentligt genomarbetat och erbjuda mer än en enkel träram som vem 
som helst kan snickra ihop. Den skulle behöva upplevas som exklusiv och högkvalitativ men 
samtidigt kunna säljas till ett rimligt pris. Staketsektionerna ansågs vara det unika i produkten 
och här finns hållare för klot och lillen samt ytor att ställa till exempel drycker på eller luta sig 
mot. Se Figur 15. 
 
19 
Boulebanan erbjuder möjlighet till en meningsfull och legitim aktivitet för mognare 
målgrupper. Den erbjuder dessutom en lugn och säker motionsform för äldre människor. (Se 
avsnitt Vuxna och Pensionärer under rubrik 2.1.2 Allmän användaranalys). 
 
Figur 15. 
Det första konceptet av boulebanan.  
 
Instrument 
Möjligheterna att utveckla musikinstrument till parkmiljöer var tämligen begränsade eftersom 
de flesta instrument är sköra och kräver avancerad, i många fall kontinuerligt, stämning 
(exempelvis alla stränginstrument). Ett undantag är dock metallofoner där klang uppkommer 
vid tillslag på avlånga metallelement. Projektets första metallofonkoncept presenteras i Figur 
16. Detta instrument är utrustat med långa trätangenter som vid tillslag slår an klanggivande 
metallplattor. Eftersom användarna inte behöver ta med sig egna spelpinnar inbjuder 
instrumentet till spontant musicerande. 
 
Efter tillslag förs tangenterna tillbaka till grundläget med hjälp av fjädrande element i 
upphängningen. Speldynamiken förväntades bli bäst om alla tangenterna var identiska. De 
skulle då ge samma känsla och ge upphov till likvärdig klang. En tidig idé var att istället 
använda traditionella metallofonspelpinnar, och för att försvåra stöld skulle dessa säkras till 
instrumentet med exempelvis vajrar. Lösningen skulle emellertid föra med sig stora risker 
eftersom pinnarna kunde användas som vapen och vajrarna skulle kunna fungera som 
strypsnaror. Det ansågs därför bättre om alla klangelement hade varsin, fast tangent. 
 
Produkten riktar sig främst till barn och ungdomar, men kan användas av människor av alla 
åldrar. Den lämpar sig väl för blinda och rörelsehindrade barn, som här kan umgås på lika 
villkor som sina kamrater, till skillnad från lekar som kräver rörlighet. (Se avsnitt 
Rullstolsbundna och Synskadade under rubrik 2.1.2 Allmän användaranalys). 
 
20 
 
Figur 16. 
Det första konceptet av instrumentet. 
 
Ljudstaket 
Grundtanken var här att ta fram en produkt med funktion och utseende av ett vanligt staket 
som samtidigt erbjuder en möjlighet att spela enkel musik. Till skillnad från instrumentet 
saknar ljudstaketet tangenter. Med hjälp av handen eller exempelvis en pinne kan man istället 
dra en skala på staketets olika långa stänger. Se Figur 17.  
 
Ljudstaketets främsta målgrupp är yngre barn men även denna produkt lämpar sig väl för 
blinda och rörelsehindrade barn, som här kan umgås på lika villkor som sina kamrater. (Se 
avsnitt Rullstolsbundna och Synskadade under rubrik 2.1.2 Allmän användaranalys). 
 
 
 
 
Figur 17. 
Det första konceptet av staketet. 
 
Hammock 
Hammocken är en omtyckt utomhusmöbel som passar alla åldrar och är i grund och botten en 
gungsoffa. Till skillnad från en vanlig parksoffa erbjuder därmed hammocken användarna 
möjlighet till en aktivitet, vilket gör att sittandet känns mer meningsfullt och legitimt. Den 
gungande rörelsen är dessutom, på samma sätt som hos en gungstol, en lugn och säker 
motionsform för äldre människor. (Se avsnitt Vuxna och Pensionärer under rubrik 2.1.2 
Allmän användaranalys). Hammocken visas i Figur 18. 
 
21 
 
Figur 18. 
Det första konceptet av hammocken. 
2.4 Konceptspecifik analys 
Under denna fas fördjupade sig deltagarna i de ämnen som var relevanta för de utvalda 
koncepten. Insikter uppnåddes som senare skulle fungera som stöd vid framtagandet av 
ändamålsenliga produkter. Processen genomfördes i följande steg: 
• Marknadsanalys: Likartade produkter granskades, både sådana som fanns i 
parkmiljöer och sådana som förekom andra miljöer. För- och nackdelar undersöktes 
noggrant och summerades i punktlistor. 
• Belastningsanalys: De krafter som skulle kunna komma att angripa produkterna 
utreddes. Jämförelser gjordes i stor utsträckning med befintliga produkter, som 
bevisligen håller. 
• Användaranalys: Målgrupperna som skulle kunna tänkas använda produkterna och hur 
interaktionen skulle se ut analyserades. 
• Granskning av lagar och förordningar: Rekommendationer rörande ljudbegränsningar 
i det offentliga rummet granskades. Denna analys tas endast upp för Instrumentet, men 
berör Ljudstaketet lika mycket. 
• Kravspecifikation: Relevanta insikter från den konceptspecifika analysen 
sammanfattade i punktform. 
2.4.1 Boulebana 
Marknadsanalys: Boulebana 
Runt om i landet finns en uppsjö av offentliga utomhusbouleplaner, vilka nästan alltid utgörs 
av en grusplan inringad av en enkel hemsnickrad träram som håller gruset på plats. Det finns 
sällan några andra finesser, vilket eventuellt kan upplevas överflödigt med tanke på att 
sporten kan utövas på vilken grus- eller gräsplan som helst. Efter mötet med Lappset visade 
det sig dock att företaget i omgångar hade fått förfrågningar om just bouleplaner, så det verkar 
onekligen finnas en marknad för serietillverkade, genomarbetade banor, men inget som helst 
utbud. Utöver de offentliga banorna finns det dessutom en del anläggningar inomhus som i 
regel är mer påkostade. Nedan redovisas de banor som besöktes under projektet och insikterna 
sammanfattas i punktform. Även Svenska Bouleförbundets rekommendationer granskades i 
detta skede. 
 
I Vintertullsparken (Södermalm, Stockholm) finns två stycken offentliga banor placerade 
direkt bredvid varandra. 
• Banornas mått: 4 x 15 m. 
• Grusutjämnare fanns på plats, och hade bevisligen inte blivit stulen eller nedkastad i 
det närbelägna vattnet. Se Figur 19. 
22 
• Metermarkeringar var målade på ramen. Dessa kunde även användas för att 
kontrollera att alla spelare kastar från samma punkt. 
 
 
 
Figur 19. 
Grusutjämnare 
 
På Boule och berså (Sjökvarnsbacken 13, Nacka) finns omkring 15 banor, slarvigt inringade 
med gamla trästockar, med tillhörande restaurang, bar och hammockar belägna i anslutning. 
• Banornas mått: 4,5 x 9 m. (Där kunde 2 spel samtidigt pågå i bredd.) 
• Små, höga bord stod utställda bredvid banorna och på de flesta stod ölglas. Se Figur 
20. 
 
 
 
Figur 20. 
Bord med ölglas 
 
På Boulebar (Surbrunnsgatan 46, Stockholm) finns ett tiotal banor utspridda i olika rum i en 
källarlokal där även bar och restaurang finns. 
• Banornas mått: 4 x 15 m. 
• Här fanns även: 
o samma slags klothållare som redovisades i avsnitt Boulebana, under rubriken 
2.3.1 Gallring och möte 
o en smart utformad poängindikator 
o en ring som anger var deltagarna ska stå och kasta. Se Figur 21. 
 
23 
 
 
Figur 21. 
Klothållare, poängindikator och ring som används för att ange var deltagarna ska stå och 
kasta. 
 
På en annan Boulebar (Rålambshovsparken, Smedsuddsvägen 2 Stockholm) fanns ett tiotal 
banor, åtskilda med snöre, med tillhörande restaurang och bar belägna utomhus. Runt 
planerna fanns bord och stolar som användes flitigt. 
• Banornas mått: 2,5 x 10 m. 
• Bord och stolar stod utställda, och vid de flesta satt åskådare och drack öl. Se Figur 
22. 
 
 
 
Figur 22. 
Utemöbler där åskådare placerar drycker. 
 
På City-Boule (Kungsklippan, Stockholm) finns omkring fem banor placerade i en lokal inuti 
tunnelbanenergången. 
• Banornas mått: 4 x 15 m. 
• Smart utformad poängindikator. Se Figur 23. 
 
24 
 
 
Figur 23. 
Poängindikator. 
 
Enligt rekommendationer på Svenska bouleförbundets hemsida ska en tävlingsbana vara 4 x 
15 m, men kan i värsta fall vara så liten som 3 x 12 m. På hemsidan redovisades även 
praktiska detaljer hur själva grusplanen ska anläggas, [20]. 
 
Belastningsanalys: Boulebana 
Ramen som ringar in grusplanen kommer att ha ständig kontakt med den ofta fuktiga marken 
och med jämna mellanrum utsättas för stora regnfall, frost, is och snö. Användare kommer att 
kliva och sparka på den och klot kommer att rulla in i den. Sammanfattningsvis kan den 
troligtvis komma att utsättas för likvärdiga belastningsfall som angriper avgränsningarna som 
Lappset använder i sina lekplatser. 
 
Även staketdelen kommer att utsättas för stora regnfall, frost, is och snö. Användare kan, om 
utformningen tillåter det, dessutom väntas sitta på, luta sig mot, klättra på, ramla in i samt 
sparka och slå på det. Sammanfattningsvis kan det troligtvis komma att utsättas för likvärdiga 
belastningsfall som angriper befintliga staket i offentliga miljöer. 
 
Användaranalys: Boulebana 
Användarna av boulebanan väntas vara i tonåren eller äldre. 
 
Kravspecifikation: Boulebana 
Boulebanan ska 
• utgöras av 
o en grusplan 
o träram  
o staketsektioner. 
 
Staketsektionerna ska 
• innehålla 
o klothållare 
o avställningsyta för dryck etcetera 
o poängindikator för åtminstone 2 spelare/lag 
o yta att sitta på eller luta sig mot 
o möjlighet att hänga upp jackor och handdukar. 
• ovan mark vara 110 cm höga, vilket av projektdeltagarna uppfattades som en behaglig 
höjd att luta sig mot för den tänkta målgruppen som spänner sig från tonåringar och 
uppåt 
• vara lika långa (eller ungefär lika lång) som den markliggande ramen är bred 
• kunna placeras vid antingen den ena eller vid båda kortsidorna. (Kostnadsfråga.) 
 
Ramen ska 
25 
• ha en storlek som stämmer överens med Svenska Bouleförbundets rekommendationer 
(4 x 15 m) (Helst ska ramen kunna varieras fritt efter kundens önskemål, då 
marknadsanalysen klargjorde att spelet ofta utövas på mindre ytor.) 
• ovan jord ha dimensioner mellan 3 x 3 och 7 x 7 cm, vilket borde medföra att 
o gruset hålls kvar på banan 
o rullstolsbundna själva kan ta sig in på banan, åtminstone om ramp finns på 
plats 
o användarna tydligt ser den, utan risk att snubbla på den. 
• gärna vara försedd med metermarkeringar och markör för var spelarna ska stå när de 
kastar. 
 
Grusplanen ska 
• anläggas enligt Svenska Bouleförbundets rekommendationer [20]. 
 
Boulebanan bör  
• kunna placeras bredvid andra (likadana) boulebanor i alla riktningar 
• ha en tillhörande grusutjämnare. 
2.4.2 Instrument 
Marknadsanalys: Instrument 
På marknaden finns en uppsjö av slaginstrument bestående av uppradade stämda stavar, rör 
eller plattor som vid anslag ger ifrån sig olika toner. Dessa klangelement kan tillverkas av 
många olika material men vanligast är trä, som används i bland annat xylofoner och 
marimbor, och metall som används i metallofoner av olika slag. 
 
Utbudet av existerande utomhusinstrument undersöktes genom sökning på Internet. Bland de 
varianter som påträffades utgjordes klangelementen av träklossar, metallplattor, -rör och 
-stänger. De trävarianter som påträffades hade tillverkats för hand i enstaka exemplar och 
stämts individuellt. Som exempel kan nämnas den skotska tillverkaren Singing Trees [21], se 
Figur 24. 
 
 
 
Figur 24. 
Exempel på xylofoner tillverkade av Singing Trees [21]. 
 
Några få tillverkare av utomhusmetallofoner påträffades också, och störst sortiment hade 
brittiska Freenotes [22] se  
Figur 25. Alla instrument spelades dock på med klubbor låsta till instrumentet med vajrar, 
vilket skulle undvikas i detta projekt, se avsnitt Instrument under rubrik 2.3.1 Gallring och 
möte. Någon produkt, helt likvärdig den som ämnades tas fram i detta projekt, kunde alltså 
inte hittas. På den svenska marknaden påträffades inga som helst serietillverkade 
musikinstrument för parkmiljö. 
 
26 
Det hade tidigare spekulerats kring i vilken utsträckning temperaturvariationerna utomhus 
skulle påverka klangelementens ton. Freenotes produkter antydde att problemet var 
försumbart. Anders Askenfelt, prefekt på Avdelningen för tal, musik och hörsel på KTH, 
ansåg detsamma. Han menade att storleksförändringen skulle vara mycket liten, och att alla 
klangelement dessutom skulle krympa/växa ungefär lika mycket vilket skulle resultera i att 
alla toner höjdes/sänktes ungefär lika mycket. 
 
 
 
Figur 25. 
Exempel på metallofoner tillverkade av Freenotes [22]. 
 
Även instrument avsedda för inomhusmiljö undersöktes. Internetsidor granskades och 
Musikbörsen Slagverket (Södermannagatan 10 i Stockholm) besöktes för att skänka 
projektdeltagarna erfarenhet och förståelse. 
 
Den enklaste varianten av metallofoner som säljs i leksaksbutiker består vanligtvis av en 
oktav i durskala, som ges av 8 plattor. För en oktav i C-dur används endast stamtoner, vilket 
motsvarar de vita tangenterna på ett piano. De metallofoner som såldes på Musikbörsen hade 
mellan 19 och 32 plattor. Dessa var av kromatisk skala och gav därigenom både stamtoner 
och härledda toner (vilka motsvarar de svarta tangenter på ett piano). Plattorna var dessutom 
grupperade på samma sätt som på ett piano. 
 
Testerna på Slagverket visade även att tillslaget påverkade klangen i stor utsträckning. Om 
klubban studsade mot klangelementen uppkom en ren och fin ton. Om den istället hade 
kontakt med klangelementet en kort stund efter tillslag dämpades tonen fort. Klubbor som 
används till instrument av detta slag har därför ett långt och lätt skaft med en tyngre kula fäst i 
änden. Detta innebär att kulan vid anslaget tillåts studsa bort från plattan, vars svängning 
därför inte hindras. 
 
Under testerna visade det sig också att tonen blev olika stark beroende på var klubban slog an. 
Vid tillslag nära infästningarna blev klangen inte alls lika klar som vid tillslag på plattans 
mitt. 
 
Analys av klangelement: Instrument (och Staket) 
I denna del av analysen läste projektdeltagarna in sig på teorier bakom metallofoner, 
xylofoner och andra likvärdiga instrument. På Slagverket testades en del av teorierna 
dessutom i praktiken. De formler och insikter som togs fram i detta skede tillämpas först i 
senare kapitel. 
 
När en elastisk kropp utsätts för en impulskraft och sedan tillåts vibrera fritt kommer den att 
börja svänga på ett sätt som kan beskrivas som en kombination av dess egenfrekvenser. Dessa 
har olika rörelsemönster som kallas svängningsformer eller svängningsmoder. Den första 
ordningens egenfrekvens ger upphov till svängningsmod 1, den andra ordningens 
27 
egenfrekvens ger upphov till svängningsmod 2 osv. De fyra första svängningsmoderna hos en 
fri balk visas i Figur 26. 
 
 
 
Figur 26. 
De fyra första svängningsformerna hos en fri homogen balk. Bild från Hall [23] s.163. 
 
Vid tillslag på metallofonens plattor ger egenfrekvenserna upphov till longitudinella vågor i 
luften (ljud), och tonen som upplevs är en kombination av dessa. Egenfrekvenser som är 
multipler av varandra ger upphov till samma ton, men i olika oktaver, och uppfattas därmed 
som harmoniska och starka. De två första moderna är de enskilt starkaste men för jämntjocka 
plattor harmonierar dessa inte. Tas material bort från plattans mitt kan dess styvhet emellertid 
minskas så att den andra ordningens egenfrekvens blir en heltalsmultipel av den första. 
 
För marimban görs detta genom att träplattorna tunnas ut längs hela bredden medan man på 
metallofonens plattor borrar grunda försänkningar på mitten. Se  
Figur 27 och  
Figur 28. På Musikbörsen noterades att försänkningarna hade varierande djup och placering 
samt att vissa plattor hade flera försänkningar. Detta tydde på enskild och dyr stämning av 
klangelementen. Förhållandet mellan den första (f1) och andra (f2) ordningens egenfrekvens 
blir efter bearbetning enligt Hall [23] s.164 för en marimbaplatta 
4
1
2
⋅
= f
f
 och för en 
xylofonplatta
3
1
2
⋅
= f
f
 
 
 
 
Figur 27. 
Marimbans platta stäms genom att material tas bort från dess mitt. Bild från Hall [23] s.163. 
 
28 
 
 
Figur 28. 
Metallofonens plattor stäms genom att försänkningar borras. 
 
I projektet eftersträvades billiga klangelement, vilka därför bör utgöras av standardiserade 
gods, som bearbetats så lite som möjligt. Modifieringar likt de som utförts i Figur 28 var 
alltså inte önskvärda. Mer intressanta var då klangelementen som förekommer hos 
instrumentet rörklockor. Dessa utgörs av hängande metallrör vars klang påminner om 
kyrkklockors, se Figur 29. De är till skillnad från tidigare nämnda instrument inte bearbetade 
för att ge ett harmoniskt frekvensspektrum utan tonen som örat uppfattar uppstår på ett helt 
annat sätt. De första svängningsmoderna må vara de enskilt starkaste, men för obearbetade 
klangelement samverkar svängningsmoderna 4, 5 och 6 som därför tillsammans upplevs 
starkare. Dessa ligger tillräckligt nära ration 2:3:4 för att de av örat ska uppfattas som 
harmoniska. Den ton som faktiskt upplevs ligger dock en oktav under mod 4 enligt Fletcher 
[24] s.642. Samma teori som används för att bestämma rörens klang i en rörklocka kan även 
appliceras på plattor och stänger. 
 
 
 
Figur 29. 
Rörklockor Bild från http://en.wikipedia.org/wiki/Tubular_bell. 
 
29 
I ett senare skede skulle klangelementens längder beräknas, men redan här togs relevanta 
ekvationer fram, nedan presenterade steg för steg. För en fri balk beräknas fjärde 
svängningsmodens egenfrekvens enligt Fletcher med följande ekvation: 
 
                  
ρ
π
E
L
k
f
⋅
⋅
⋅
=
2
2
4
8
9
 
 
                (1) 
 
L betecknar balkens längd, E elasticitetsmodulen, ρ är densiteten och k är tvärsnittets 
tröghetsradie som enligt Fletcher för ett cirkulärt tvärsnitt är 
 
      
2
r
k =
                                                                (2) 
 
och för en platta 
 
                                               
12
h
k =
  
 
                (3) 
 
där h betecknar godstjockleken. 
 
Frekvensen som örat uppfattar är en oktav lägre än f4 vilket ger 
 
              
ρ
π
E
L
k
f
f
⋅
⋅
⋅
=
=
2
2
4
16
9
2
  
                (4) 
 
Ur detta löses längden L ut: 
 
                 
ρ
π
E
f
k
L
⋅
⋅
⋅
=
16
92
  
            (5) 
 
Klangelementens upphängning beaktades också i detta skede. En metallofonplatta är upplagd 
vid den första svängningsmodens noder, det vill säga de punkter där svängning inte äger rum, 
se Figur 30. Vid denna placering hindras den första svängningsmodens rörelse mycket lite. 
Svängningsmoder som inte har noder i dessa tvärsnitt dämpas däremot snabbt enligt Kinsler 
[25] s.85. I instrumentet, vars önskade ton ges av svängningsmoderna 4, 5 och 6, bör således 
upphängningen placeras vid en punkt där dessa svängningsmoders noder sammanfaller, eller 
nästan sammanfaller. Den fjärde svängningsmodens yttersta noder ligger på ett avstånd från 
kanten som motsvarar 7,3 % av klangelementets hela längd och noderna för de följande 
svängningsmoderna hamnar en aning närmare kanten enligt Fletcher s.63. I samråd med 
Anders Askenfelt bedömdes att rimlig placering av upphängning skulle vara på ett avstånd 
från kanten motsvarande ca 6 % av klangelementets hela längd.  
 
 
Figur 30. 
Första svängningsmodens noder har markerats med ”N”. Bild från Hall [23] s.163. 
 
Metallofonplattorna på Slagverket var upplagda på små ytor av filt, snöre eller gummi, se  
30 
Figur 31. På så sätt undviks skrammel och plattorna tillåts att ändra lutning även vid 
upphängningen vilket ger en fin klang. Teorin bakom detta behandlades även av Kinsler 
(s.85). 
 
 
 
Figur 31. 
Metallofonplattorna ligger på tunna snören  
 
Belastningsanalys: Instrument 
Om klangelementen är åtkomliga för användaren är det rimligt att anta att dessa kommer att 
spelas på med provisoriska spelpinnar. Detta innebär i praktiken att klangelementen kommer 
att utsättas för slag med vassa metallföremål såsom nycklar.  
 
Instrumentet kommer dessutom att utsättas för stora regnfall, frost, is och snö. Användare 
kan, om utformningen tillåter det, dessutom väntas sitta på, luta sig mot, klättra på, ramla in i 
samt sparka och slå på det. Sammanfattningsvis kan det troligtvis komma att utsättas för 
likvärdiga belastningsfall som angriper befintliga redskap i offentliga miljöer. 
 
Användaranalys: Instrument 
Människor från 6 år och uppåt kan tänkas vilja spela på instrumentet. De vill troligtvis spela 
”riktiga melodier”, inte bara barnvisor.  
 
Användare kommer endast vilja spela på instrumentet om tonerna upplevs behagliga. Toner 
mycket högre än de som förekommer på en vanlig synthesizer kommer troligtvis att uppfattas 
som gälla och skärande. Lägre toner antogs inte utgöra något problem. 
 
Användarna kan väntas slå på klangsegmenten med nycklar och andra tillhyggen. Detta skulle 
repa och förstöra klangelement av trä och aluminium, men inte av stål. 
 
Granskning av lagar och förordningar: Instrument (och Staket) 
Enligt Socialstyrelsen [26] får lokaler och platser dit både barn och vuxna har tillträde ha en 
maximal A-vägd ljudnivå på 110 dB. Detta påverkar både instrumentet och staketet, som är 
placerade utomhus och kommer att användas av barn. 
 
Kravspecifikation: Instrument 
Instrumentet ska 
• utgöras av 
o klangelement 
o anslagsmekanismer 
o en struktur som ovanstående komponenter fästs i. 
 
Klangelementen ska 
31 
• vara 19 eller 20 till antalet (Därmed hamnar instrumentet på samma spelmässiga nivå 
som ”riktiga” instrument, men det relativt låga antalet ger en tämligen billig produkt.) 
• vara av stål, då detta lämpar sig bäst för industriell framställning och är relativt 
reptåligt 
• tillverkas industriellt efter ritningar, utan att enskild stämning krävs 
• utgöra en kromatisk skala (Även detta medför att instrumentet hamnar på samma 
spelmässiga nivå som ”riktiga” instrument.) 
• kunna grupperas eller förses med markeringar för stamtoner och härledda toner 
• vid tillslag inte ge ifrån sig toner högre än C7 (vilket är den högsta ton som förekom på 
den synthesizer som studerades under projektet) 
• vid normal användning inte ge upphov till ljudvolymer högre än 110 dB. 
• inte vara kortare än 30 cm och inte längre än 1 m samt ha ett tvärsnitt med yttre 
dimensioner någonstans mellan 3 och 50 mm (beroende på om plattor, rör eller någon 
annan profil används) (Mindre klangelement antogs bli besvärliga att spela på, och 
större skulle bli allt för dyra.) 
• utgöras av samma jämntjocka gods, kapat i olika längder (för att kunna ge upphov till 
de önskade tonerna) vilket ger en låg produktionskostnad 
• hängas upp i båda ändar på ett avstånd från kanten motsvarande 6 % av deras längd 
• ha en upphängning som stadigt håller dem på plats, men som inte hindrar klangen 
• endast ha kontakt med andra ytor vid de bestämda infästningspunkterna (för att tonen 
inte ska dämpas) 
• ha dimensioner som beräknats för att kunna frambringa rätt toner, snarare än att ha 
dimensioner som testats fram (vilket skulle slösa på såväl tid som material) 
• vid tillslag ge upphov till toner vilka enligt projektdeltagarna och ansvarig personal på 
Lappset uppfattas som angenäma att lyssna på 
• utgöras av ett material eller ha en ytbehandling som inte tar skada eller bli ful då 
nycklar eller dylikt skrapas mot den (eftersom de troligtvis kommer att utsättas för 
detta). 
 
Anslagsmekanismerna ska 
• göra det möjligt att spela på instrumentet, utan medtagna spelpinnar (Det är dock en 
fördel om musicerande med medtagna spelpinnar dessutom är möjligt.) 
• till antalet vara lika många som klangelementen, och varje anslagsmekanism ska vara 
kopplad till ett enskilt klangelement 
• släppa kontakten med klangelementet direkt efter anslag för att inte dämpa tonen 
• efter anslag snabbt återvända till ursprungsläget 
• slå an i en punkt på klangelementet som ger en god klang 
• vara av standardutförande (Alla anslagsmekanismer ska vara likadana) eftersom detta 
medför 
o låga tillverkningskostnader 
o en likvärdig känsla och klang för alla klangelement 
o gör dem lätta att byta om de skulle gå sönder. 
• vara placerad på en höjd mellan 90 och 130 cm ovanför marken, eftersom 6-åringar 
(den yngsta tänkta användaren) borde kunna nå upp till dessa höjder och eftersom 
vuxna borde kunna spela tämligen obehindrat på dessa höjder 
• vara fria från dolda klämrisker och klämrisker där kraften har förstärkts med hjälp av 
hävarmar. 
2.4.3 Staket 
Marknadsanalys: Staket 
32 
På Internet eftersöktes existerande spelbara staket utan att sådana hittades. När 
kravspecifikationen senare togs fram tillämpades självklart insikterna från 
instrumentanalysen, men dessutom analyserades Lappsets vanliga staketsortiment, se Figur 
32. Insikterna redovisas nedan i punktform. 
 
Figur 32. 
Några av Lappsets befintliga staket. Överst syns Global i ett högt och ett lågt utförande. Nederst 
visas Ströget. Bilder från http://www.lappset.se. 
 
• Staketen säljs i segment vilka kopplas samman till valfri längd. 
• Segmenten är vanligtvis av dimensionerna 900 x 1700 mm – 1100 x 2000 mm. 
• Avståndet mellan staketens vertikala stänger är 87 mm, vilket gör det omöjligt för ett 
barns huvud att fastna och stämmer överens med aktuella lagar. 
• De vertikala stängerna är ca 800 mm långa och har ett kvadratiskt tvärsnitt med sidor 
på 15 mm. 
• De staket som Lappset säljer till lekplatser har, enligt Jim Isotalus, oftast inte 
möjlighet att placeras i andra vinklar än 180 och 90 grader, samt saknar funktion för 
placering i backar. I sitt sortiment har dock företaget flexibla varianter som klarar 
detta, men dessa upphängningar är dyra och besvärligare att montera. 
• Staketsegmenten i Figur 32 antogs vara mycket billigare att tillverka än ett 
klanggivande segment. Genom att varva klanggivande och klangfria kunde dock 
produkten bli billigare och därmed mer konkurrenskraftig. Med ett klanglöst segment 
skulle dessutom ljudnivån kunna begränsas eftersom ett mindre antal kan spela på 
staketet samtidigt. 
 
Belastningsanalys: Staket 
Staketet kommer att utsättas för stora regnfall, frost, is och snö. Användare kan, om 
utformningen tillåter det, dessutom väntas sitta på, luta sig mot, klättra på, ramla in i samt 
sparka och slå på det. Sammanfattningsvis kan det troligtvis komma att utsättas för likvärdiga 
belastningsfall som angriper befintliga staket i offentliga miljöer. 
 
Användaranalys: Staket 
33 
Barn upp till 10 år kan tänkas vilja spela på staketet. Användare kommer endast vilja spela på 
det om tonerna upplevs behagliga. Toner mycket högre än de som förekommer på en vanlig 
synthesizer kommer troligtvis att uppfattas som gälla och skärande. Lägre toner antas inte 
utgöra något problem. 
 
Användarna kan väntas slå på klangsegmenten med nycklar och andra tillhyggen. De kommer 
att springa eller gå längs staketet och dra över stängerna för att skapa toner eller stå stilla och 
spela på dem. 
 
Kravspecifikation: Staket 
Staketet ska 
• utgöras av 
o klanggivande segment 
o klanglösa segment 
o ben att montera ovanstående i. 
• kunna monteras rakt samt i 90 graders vinkel (Andra vinklar är ett plus.) 
• vara mellan 900 och 1100 mm högt 
• kunna hindra barn (och vuxna) att springa in i/ut ur det avgränsade området. 
 
De klangivande segmenten ska 
• utgöras av 
o klangelement 
o en struktur som klangelementen fästs i. 
 
Klangelementen ska uppfylla samma krav som gäller för klangelementen hos instrumentet, 
men med följande modifieringar. De ska 
• utgöra en durskala (8 klangelement), vilket både lämpar sig för enkla barnvisor och för 
en förbipasserande som drar en nyckel över alla stängerna  
• inte förses med markeringar som särskiljer stamtoner och härledda toner 
• inte vara kortare än 30 cm och inte längre än 1 m (för att likna ett traditionellt staket) 
• ha en tvärsnittsdiameter/-sida på 15-25 mm (för att likna ett traditionellt staket) 
• ge klang när användaren drar handen eller ett hårt föremål såsom en pinne över dem 
• vara behagliga att dra handen mot 
• stå vertikalt vilket gör det naturligt för en förbipasserande att dra en skala. 
 
De klanglösa segmenten ska 
• vara mellan 1700 och 2000 mm långa. (De klanggivande segmenten har dock andra 
förutsättningar och kan därför ha en annan storlek.) 
34 
2.4.4 Hammock 
Marknadsanalys: Hammock 
Hammockar är en vanlig trädgårdsmöbel som ofta kan ses på villatomter. Utbudet i det 
offentliga rummet är dock väldigt litet – åtminstone i Sverige. I detta skede undersöktes och 
provsatts flera varianter för att reda ut vilka lösningar som fungerar bra och vilka som 
fungerar dåligt i parkmiljö. Dessutom tittades det närmare på Lappsets befintliga parksoffor. 
Nedan sammanfattas insikterna: 
 
Vid Hornstulls strand (Stockholm) står de enda (men mycket populära) hammockar för 
offentligt bruk, placerade i Sverige, som påträffades vid Internetsökningar och fältbesök 
under projektet. Se  
Figur 33. De är specialbyggda för denna plats och därigenom troligtvis dyra att tillverka. 
 
 
 
Figur 33. 
En av hammockarna vid Hornstulls strand. 
 
• Sitsens vinkling (eller snarare frånvaro av vinkling) och korta sittdjup fick det att 
kännas som att man höll på att ramla av när hammocken gungade bakåt. 
• Sitsens höga placering gjorde att man lätt kunde dra upp benen, vilket medförde att en 
hög gungning kändes naturlig. 
• Avståndet från upphängningen till soffan var stort, vilket medförde att en hög 
gungning kändes naturlig. 
• Det transparenta taket fyllde varken funktion som sol- eller regnskydd och hade utsatts 
för vandalisering i form av repor och klotter. 
• Säkerhetsspärr för att hindra alltför hög gungning saknades. I ytterlägena hindrades 
rörelsen dock av taket. 
• Marken runt hammocken var full av fimpar. 
• Precis under hammocken höll det på att bildas en grop eftersom användarnas fötter 
släpar i marken. 
• Hammockens enkla upphängning, bestående av olagrade grova skruvar, gnisslade gällt 
och ljudligt. 
35 
• Mellanrummet mellan gungans sidor och ställningen var ungefär 50 cm, vilket var 
tillräckligt för att undvika att användarna slår i denna. 
 
Vid Boule och berså (Sjökvarnsbacken 13, Nacka) står flera traditionella trädgårdshammockar 
i anslutning till boulebanorna. Se  
Figur 34. 
 
 
 
Figur 34. 
Hammockar i Boule & Berså. 
 
 
• Sitsen var placerad på en tämligen låg höjd, vilket gjorde det svårt att lyfta på fötterna. 
Under gungning behöll de därför sin kontakt med marken, vilket gjorde gungrörelsen 
liten. Den låga sittställningen var dessutom behagligare än den hos 
Hornstullshammockarna. För vanliga gungor rekommenderar dock Henriksson [18] 
(s.14) att sitsen placeras minst 40 cm över marken för att ben- eller fotskador ska 
undvikas. Denna rekommendation bör även vara ledande under framtagning av 
hammock. 
• Konstruktionen var ca 160 cm hög och denna, i förhållande till 
Hornstullshammockarna, låga höjd medförde att en långsam gungning kändes 
naturlig. 
• Även här saknades en formell säkerhetsspärr för att hindra alltför höga gungningar, 
men vindskyddet i tyg hindrar soffan i dess rörelse bakåt. 
• Den mjuka soffan var mycket behaglig. 
• Marken runt hammocken var sliten och full av fimpar. 
 
Bland alla Lappsets parksoffor tittades här närmare på Ströget, Non Stop och Båstad. Se  
Figur 35. 
• Dessa hade sitsbredder på 1800 mm, 1740 mm respektive 1950 mm. 
• Ryggstödens höjder (med lutningen inräknad, alltså inte bara den vertikala höjden) var 
ca 500 mm, 450 mm respektive 450 mm. 
• Sittdjupen var ca 500 mm, 500 mm samt 450 mm. 
• Sitthöjderna var ca 450 mm, 450 mm samt 450 mm. Alla mått hämtades ur Lappsets 
monteringsanvisningar för dessa parksoffor [27, 28, 29]. 
 
36 
  
  
 
 
Figur 35. 
Lappsets parksoffor från vänster: Ströget, Non Stop, Båstad. Bilder från http://www.lappset.se. 
 
Belastningsanalys: Hammock 
Hammockens ställning kommer att utsättas för krafter som liknar vad en gungställning utsätts 
för, men med mycket mindre horisontella krafter, eftersom gungrörelsen är lägre än hos 
gungan. 
 
Användaranalys: Hammock 
Hammocken riktar sig till alla åldrar. Äldre människor kan behöva hjälp med att sätta sig och 
resa sig på en låg bänk, till exempel i form av ett handtag.  
 
Kravspecifikation: Hammock 
Hammocken ska 
• utgöras av 
o soffa 
o ställning 
o upphängningsanordning 
o spärr som hindrar alltför hög gungrörelse samt att soffan slår runt. 
• mellan gungans sidor och ställningen ha ett mellanrum inom intervallet 40-80 cm. 
 
Soffan ska 
• vara mellan 1700 och 2000 mm bred (Samma mått som Lappsets befintliga soffor) 
• ha en lätt tillbakalutad sits (vilket minskar känslan av att man är på väg att ramla ur 
soffan) 
• ha ett mellan 450 och 550 mm högt (Samma mått som Lappsets befintliga soffor) 
• ha en sittyta belägen mellan 40 och 50 cm ovanför marken (Något lägre höjd än 
Lappsets befintliga soffor, vilket enligt provsittningar skulle lämpa sig för en 
gungande hammock) 
• ha en mellan 450 och 550 mm djup sits (Samma mått som Lappsets övriga soffor) 
• ha armstöd. 
 
Ställningen ska 
• inte skyla sikten framåt eller åt sidorna. 
 
Upphängningen ska 
• vara placerad tillräckligt högt för att 90-percentilen av befolkningen inte ska kunna slå 
huvudet i ställningen under gungning, dock inte högre upp än 180 cm. 
• inte ge ifrån sig störande gnissel, enligt projektdeltagare och ansvarig personal på 
Lappset 
• vara fri från påtagliga klämrisker. 
37 
 
Spärren (som hindrar alltför hög gungrörelse samt att soffan slår runt) ska 
• vara fri från påtagliga klämrisker. 
 
Hammocken bör  
• ha askkopp i anslutning för att hålla fimpar borta från marken 
• ha sidobord i anslutning 
• ha hjälpmedel/handtag för att resa sig och sätta sig i den 
• ha en ram för grus eller Softex (en gummimatta som Lappset använder som underlag i 
flera av de lekplatser de anlägger, se Figur 37) som tillval. (Gräsunderlag blir snabbt 
förstört av användarnas släpande fötter.) 
 
 
 
Figur 36. 
Gummimattor från Softex används som underlag i lekplatser. Gummimattorna finns i flera färger, 
bland annat svart, som skulle kunna smälta in i de flesta miljöer. Bild från http://www.lappset.se. 
2.5 Vidareutveckling av utvalda koncept 
I denna fas genomarbetades koncepten mer noggrant. Eftersom ett gemensamt formspråk 
eftersträvades inom produktfamiljen och eftersom de båda ljudredskapen byggde på samma 
teorier, skedde arbetet med alla produkter parallellt. För tydlighetens skull redovisas de dock 
separat nedan. I slutskedet av fasen framtogs även presentationsmaterial som skulle användas 
för att sälja in idéerna hos personalen på Lappset. 
2.5.1 Boulebana 
Boulebana version 2. 
Den första och andra versionen av boulebanan presenteras i Figur 37. 
 
Figur 37. 
Den första och andra versionen av boulebanan 
 
38 
Förändringar: 
• Staketdelen har försetts med poängindikator av samma typ som fanns på Boule Bar, se 
Figur 21. Här skjuts dock träkulan fram och tillbaka längs en vajer, till skillnad från 
föregångarens elastiska gummiband. Hål i en bakomliggande bräda låser kulan i givna 
lägen och indikerar aktuell poäng, se Figur 38. För att stärka banden inom 
produktfamiljen har hålen radats upp horisontellt vilket påminner om de uppradade 
skruvskallarna som håller stängerna på plats i ljudstaketet och instrumentet i de 
koncept som presenteras senare i detta kapitel, se Figur 45 och 
• Figur 46 På detta sätt kommer heller inte kulan glida neråt till följd av gravitationen. 
• Jack- och handdukshängare har placerats på staketdelen. 
• Ramen har försetts med en liten ramp som gör det möjligt för rullstolsbundna att 
komma in på planen. 
• Flera typer av grusutjämnare diskuterades i detta skede, men ingen upplevdes särskilt 
bra. Vid det kommande mötet med personal på Lappset skulle 
grusutjämnardiskussionen istället kretsa kring varianten som presenterades i Figur 19. 
 
 
Figur 38. 
CAD-modellerad poängindikator. Här syns dock inte kulan eller vajern.  
 
Figur 39 användes som presentationsmaterial under mötet med Lappset och visar 
boulebanans storlek i förhållande till användare och demonstrerar hur den ska användas.  
 
Figur 39. 
Bouleplanen används. 
2.5.2 Instrument 
Instrument version 2. 
Den första och andra versionen av instrumentet presenteras i Figur 40. 
 
39 
        
 
Figur 40. 
Den första och andra versionen av instrumentet. 
 
Förändringar: 
• I den första versionen behövde tangenten pressas hela vägen ner till klangelementet 
för att motarbeta fjäderupphängningen som hela tiden försöker pressa upp tangenten 
till utgångsläget. Handen skulle därmed dämpa klangen vid tillslaget. I den andra 
versionen förs istället tangenten tillbaka till utgångsläget av sin egen tyngd. Vid 
tillslag sätts den därmed lätt i rörelse och tillåts studsa mot klangelementet. Därmed 
uppnås bättre klang. Upphängningen är dessutom billigare och robustare. 
• Spelplattorna har gjorts åtkomliga från ovansidan, vilket möjliggör musicerande med 
medtagna spelpinnar. 
• Mindre trä används i den andra versionen. 
• Klämriskerna som fanns hos det första konceptet har kapslats in i det andra.  
 
Instrument version 3. 
Den tredje versionen av instrumentet presenteras i Figur 41. 
 
 
 
Figur 41. 
Den tredje versionen av instrumentet. 
 
40 
Förändringar: 
• Mer öppen lösning där skräp inte fastnar. 
• Ännu enklare tangenter som hänger, vilket medfört att klangelementen har placerats 
vertikalt. 
• Beräkningar visade att de platta stångstål som användes i version 2 tillverkas med så 
dåliga toleranser att individuell stämning av klangelementen skulle vara nödvändig. 
Här utgörs de därför av runt stångstål istället, vilket skulle lämpa sig bättre för 
industriell framställning, se Bilaga 3. Tonvariationer till följd av klangelementens 
måttavvikelser. 
 
Instrument version 4. 
Den fjärde versionen av instrumentet presenteras i  
Figur 42.  
 
 
 
Figur 42 
Den fjärde versionen av instrumentet. 
 
Förändringar: 
• I föregående versioner krävdes lagring mellan alla tangenter för att hindra att även 
anliggande tangenter rör sig vid anslag. I denna version hänger de istället på 
individuella skruvar i linje med stängernas övre infästningar, men gängas inte 
eftersom de ska vara rörliga. I och med denna utformning krävs ingen lagring. 
Användaren slår an tangenterna med en fingerrörelse, snarare än med en handrörelse 
som tidigare. Tester skulle senare visa att tangenterna i detta utförande slår an på den 
sida av stängerna som ger bäst klang. I tidigare versioner hindrades vibrationerna 
nästan helt av upphängningen. Detta tas upp i Bilaga 4. Funktionsmodell av 
instrumentet och staketet, som emellertid främst fokuserar på klangelementets 
infästning, vilket behandlas nedan. 
• Eftersom den ensamma axeln i föregående koncept var så lång var den dessutom lätt 
att deformera, särskilt med tanke på att tangenterna kunde fällas uppåt och bilda en 
hävarm mot ramen. Detta problem slipper man också med den nya utformningen. 
• Föregående koncept hade flera dolda klämrisker vid tangenterna vilka här har 
konstruerats bort. 
• Tangenterna utgörs av samma stångstål som klangstängerna vilket gör dem tåligare.  
 
Instrument version 5. 
Den femte versionen av instrumentet presenteras i Figur 43.  
 
41 
 
Figur 43. 
Den femte versionen av instrumentet. 
 
Förändringar: 
• För att instrumentet skulle kunna formges korrekt var det i detta skede nödvändigt att 
bestämma den exakta utformningen av spelstängernas upphängningar. Detta gjordes i 
ett antal steg som beskrivs i Bilaga 4. Funktionsmodell av instrumentet och staketet, 
Bilaga 5. Stänger och upphängningar och Bilaga 6. Placering av 
spelstångsupphängning. Den mest påtagliga förändringen till följd av detta är att 
klangstängerna har hängts upp i en ram av trä. 
• Instrumentet har fått en vinkel i mitten vilket gör det enklare för användaren att nå och 
spela på alla stänger. För att underlätta spel med båda händerna sitter tangenterna till 
vänster om stängerna på den vänstra halvan av instrumentet och till höger om 
stängerna på den högra halvan. 
• Instrumentet är mer robust tack vare att det har utrustats med ett tredje ben och 
eftersom benen inte är placerade i en rak linje. 
• För att inte tangenterna ska bli alltför långa och ge stor hävarm har infästningarna 
placerats i nederkant av den övre brädans mitt. Se Figur 44. 
 
 
Figur 44. 
Spelstängernas och tangenternas placering på instrumentets ena sida. 
 
42 
Figur 45 användes som presentationsmaterial under mötet med Lappset och visar 
instrumentets storlek i förhållande till en användare samt demonstrerar hur det ska användas. 
 
Figur 45. 
Instrumentet används. 
2.5.3 Staket 
Staket version 2. 
Den första och andra versionen av staketet presenteras i Figur 46. 
 
 
     
 
 
Figur 46. 
Den första och andra versionen av staketet. 
 
Förändringar: 
• Klangelementens upphängning är utformad med stöd av insikterna från Bilaga 4. 
Funktionsmodell av instrumentet och staketet, Bilaga 5. Stänger och upphängningar 
och Bilaga 6. Placering av spelstångsupphängning. 
• Staketet utgörs av två moduler som kan kombineras efter behov: en musikaliskt stämd 
sektion och en klanglös sektion.  
 
43 
Figur 47 användes som presentationsmaterial under mötet med Lappset och visar staketets 
storlek i förhållande till en användare och demonstrerar hur det ska användas. 
 
 
Figur 47. 
Staketet används. 
2.5.4 Hammock 
Hammock version 2. 
Den första och andra versionen av hammocken presenteras i Figur 48. 
 
Figur 48. 
Den första och andra versionen av hammocken. 
 
Förändringar: 
• För att minska materialkostnaderna har de överflödiga träkomponenterna i ställningen 
tagits bort. 
• På marken syns ett tillval i form av en träram av samma typ som hos bouleplanen. 
Denna ska hålla kvar grus eller ringa in Softexmattor, eftersom gräs lätt blir slitet och 
fult när fötter släpas mot det. 
• Hög gungning hindras av kedjor, se  
• Figur 49. Dessa medför inte någon klämrisk (så länge länkarna är av rätt storlek), 
vilket däremot en spärr av samma typ som taket i  
• Figur 33 skulle ha gjort. Kedjorna sitter en bit nedanför upphängningen eftersom 
infästningen annars skulle kunna brytas sönder med hjälp av de långa hävarmar som 
upphängningsbalkarna utgör. 
44 
 
 
 
Figur 49. 
Hammockens grundläge och de ungefärliga maximala gunghöjder som kedjan tillåter. 
 
Figur 50 användes som presentationsmaterial under mötet med Lappset och visar 
hammockens storlek i förhållande till en användare och demonstrerar hur den ska användas. 
 
 
Figur 50. 
Hammocken används. 
2.6. Vidareutveckling av slutgiltiga koncept 
I samråd med personal på Lappset fastslogs att så många som möjligt av de fyra produkterna 
skulle vidareutvecklas. Om tid inte fanns att färdigställa allihop skulle de behandlas i följande 
ordning:  
1. boule 
2. instrument 
3. staket 
4. hammock.  
45 
 
Arbetet i denna fas fokuserade till stor del på konstruktion, hur olika element skulle 
sammanfogas och exakt vilka standardkomponenter som skulle användas. Dessa 
begränsningar födde nya idéer och fick i vissa fall koncepten att gå i en annan riktning. För att 
behålla banden inom produktfamiljen resulterade specifika produkters förändringar i att andra 
produkter genomgick likvärdiga förändringar. 
2.6.1 Boulebana 
Boulebana version 3. 
Den andra och tredje versionen av boulebanan presenteras i Figur 51. 
 
 
Figur 51. 
Den andra och tredje versionen av boulebanan. 
 
Förändringar: 
• Benen är av metall istället för trä. Detta skulle medföra bättre hållfasthetsegenskaper, 
ge produkten ett mindre hemsnickrat intryck och stärka banden med de andra 
produkterna som skulle komma att ändras i samma riktning. Enligt 
kravspecifikationen fick träkomponenter heller inte ligga i direktkontakt med andra 
träkomponenter. Valet av ben föll på tunnväggiga runda rör med igensvetsade toppar, 
eftersom dessa standardkomponenter var de billigaste. 
• I version 2 delade två segment på samma långa träöverliggare och poängindikator. I 
version 3 fick de varsin kortare, vilket skulle underlätta transport, montering och 
lagerhållning. 
• Rullstolsrampen har återigen tagits bort eftersom Sören Silén ansåg den vara 
överflödig i boulebanans standardutförande. Om en sådan efterfrågades kunde Lappset 
lösa problemet i ett senare skede. Detsamma gällde idén om grusutjämnare. 
• Gallersegmenten har fått rätt mått, baserade på Lappsets befintliga staketserie Global. 
Tyvärr är dessa korta och stora glipor uppkom därför bredvid benen när planen har de 
dimensioner som Svenska Bouleförbundet rekommenderar. 
 
Boulebana version 4. 
Den fjärde versionen av boulebanan presenteras i Figur 52. 
46 
 
Figur 52. 
Den fjärde versionen av boulebanan. 
 
Förändringar: 
• Gallerdelen i föregående koncept, som var svår att anpassa till bouleplanens mått, 
bestod för övrigt av ett stort antal hopsvetsade stålrör, och med tanke på att dess enda 
funktion utöver det rent estetiska var att ge styvhet åt staketet ansågs den onödigt 
kostsam. Den skulle varken förhindra att människor tar sig in på planen eller att kloten 
rullar utanför banan (det senare gör snarare träramen). Den ersattes därför av ett par 
tvärslåar (tunnväggiga, runda rör) vilket skulle resultera i lägre inköpskostnader, färre 
tillverkningsmoment och möjlighet att enkelt variera planens bredd utefter kundens 
önskemål. På rören kan dessutom handdukar och jackor hängas och de tidigare 
påtänkta krokarna blir på så sätt överflödiga. 
• Hittills hade bouleplanerna varit utrustade med en separat bräda som utgjorde räcket 
och en annan som utgjorts poängindikatorn. Lösningen upplevdes kostsam, ranglig 
och ful. De ersattes därför av en enda grov träprofil. Tyvärr hade inte Lappset någon 
sådan med dimensioner i närheten av de önskade i sitt sortiment, men Jim Isotalus 
ansåg att sådana kunde specialbeställas. För att förbättra hållfastheten ersattes 
dessutom de horisontella, genomgående poänghålen med grunda försänkningar. De 
vertikala klothållarhålen är dock fortfarande genomgående för att förhindra att vatten 
ansamlas i dem. Se Figur 53. 
 
 
 
Figur 53. 
Träöverliggarens två plankor sammanfogade med metallbeslag (överst) och den nya lösningen 
bestående av endast en träkomponent (nederst). 
47 
 
• Även poängindikatorn hade brister i tidigare koncept. Vajern, som kulan skulle dras 
längs, krävde en avancerad upphängning och klåfingriga användare skulle kunna göra 
sig illa på den. Inte heller träkulan ansågs ändamålsenlig, då den väntades vara skör 
och en standardkomponent av önskade dimensioner kunde bli svår att hitta. Istället för 
vajer fastslogs att ett av de horisontella rören skulle användas. Kulan ersattes av en 
kort bit rör. Denna lösning blev mycket robustare, snyggare och billigare. Även detta 
syns i Figur 53. 
• Benen som tidigare hade runda tvärsnitt har bytts ut mot ben med fyrkantiga tvärsnitt, 
vilket skulle underlätta upphängningen av tvärslåarna. 
2.6.2 Instrument 
Instrument version 6. 
Den femte och sjätte versionen instrumentet presenteras i  
Figur 54. 
 
       
 
 
Figur 54. 
Den femte och sjätte versionen av instrumentet 
 
Förändringar: 
• Träbenen har bytts ut till cylindriska metallben av samma anledningar som hos 
bouleplanen. 
• Alla träprofiler har fått mått som överensstämmer med de i Lappsets befintliga 
sortiment, vilket ger minskade kostnader. 
• Stångsegmenten byggs i fabrik och i dess kanter sitter vertikala stag som håller ihop 
beståndsdelarna i ett styvt paket. Stagen har försetts med distanser som ute i fält gör 
det lätt att montera stångsegmenten till benen. Lösningen ansågs dock ful, och 
alternativa upphängningsmöjligheter testades där stagen fick ligga dikt mot benen. Se  
• Figur 55. Problemet med detta är att kontaktytan mellan ett plant metallbeslag och ett 
cylindriskt ben rent matematiskt bildar en linje där yttrycket går mot oändligheten, 
även vid mycket små krafter. I praktiken deformeras komponenterna tills kontaktytan 
blir stor nog för att ge ett yttryck som motsvarar materialets sträckgräns. Detta leder 
till glapp samt att instrumentets klang inte kan garanteras. Utformandet skulle 
dessutom resultera i problematisk montering i fält. 
  
 
48 
 
 
Figur 55. 
Två alternativa upphängningar av stångsegmenten. 
 
Instrument version 7. 
Den sjunde versionen instrumentet presenteras i Figur 56. 
 
 
 
Figur 56. 
Den sjunde versionen av instrumentet 
 
Förändringar: 
• De cylindriska benen har ersatts av ben med kvadratiskt tvärsnitt eftersom dessa 
underlättar montering i fält och ger en mer hållfast konstruktion.  
• De vertikala stagen utgörs av stångstål med vinkelprofil, vilket gör strukturen styv i 
alla riktningar. Se Figur 57 och Figur 58. I och med att stagets profil geometriskt 
passar ihop med benets profil kan dessa enkelt, stadigt och elegant sammanfogas i fält. 
• Hålen där stängerna och tangenterna fästs har försetts med frästa avlånga 
försänkningar som gömmer undan alla skruvskallar och muttrar. 
 
49 
                             
 
 
Figur 57. 
Instrumentets ena stångsegment (t.v.) och metallkomponenten som håller ihop den (t.h.). 
Svetsfogar har markerats lila. 
 
        
 
 
Figur 58. 
Upphängningen i mittenbenet av den högra och vänstra instrumenthalvan. Till vänster syns 
instrumentet bakifrån och till höger syns det framifrån. Svetsfogar har markerats lila. 
 
• De fyrkantiga benen medför att instrumentet får en vinkel på 90 grader. Därmed blir 
det troligtvis mindre bekvämt att spela på de innersta stängerna, men detta vägs upp av 
den enkla upphängningen. Se Figur 59.  
 
 
 
Figur 59. 
Hela instrumentet sett uppifrån (t.v.) samt detaljbild på benet sett uppifrån (t.h.). Svetsfogar har 
markerats lila. 
50 
 
• För att plankorna ska hållas på rätt avstånd ifrån varandra, utan att komma i kontakt 
med spelstängerna, monteras distanser mellan dem. Inga skruvar används, utan 
distanserna, som utgörs av korta stålrör, hålls istället på plats i försänkningar i båda 
plankorna. Se Figur 60. 
 
    
 
 
Figur 60. 
Instrumentets distanser syns med de främre plankorna borttagna. Till höger visas en, här 
rödmarkerad, distans ovanifrån. 
2.6.3 Staket 
Staketet version 3. 
Den andra och tredje versionen av staketet presenteras i Figur 61. 
  
 
Figur 61. 
Den andra och tredje versionen av staketet. 
 
Förändringar: 
• Träbenen har bytts ut mot kvadratiska metallben (efter att under en kort tid också haft 
cylindriska metallben) av samma anledningar som hos de andra produkterna. 
• Den klangfria delens träräcke har gjorts grövre och är nu av samma dimensioner som 
träräcket i bouleplanen.  
• Gallersegmentet har ersatts av samma slags tvärslåar som hos boulebanan. I och med 
att det finns ett kryphål under de spelbara segmenten kommer staketet aldrig att 
säkerställa att barn hålls inne i/utanför det avgränsade området. Med det sagt fyller 
inte längre gallret någon funktion, och kan istället ersättas av detta billigare alternativ. 
Staket får i detta utförande fungera som inspringningsskydd kring bland annat 
gungställningar, linbanor och rabatter. Olika idéer om hur kryphålen skulle kunna 
täppas igen testades i ett tidigare skede, men resultaten ansågs mycket oattraktiva och 
slopades. se Figur 62. På samma sätt som hos boulebanan skulle detta resultera i lägre 
51 
inköpskostnader, färre tillverkningsmoment och ge en, enligt projektdeltagarna, 
snyggare produkt. 
 
 
Figur 62. 
Förslag på hur kryphålet skulle kunna täppas igen. 
 
• På samma sätt som hos instrumentet styvas de spelbara segmenten upp av 
vinkelformat stångstål som passar utmärkt ihop med benprofilerna. För att möjliggöra 
upphängning hamnade dessutom toppen av klangsegmentet en bit ovanför den 
klangfria delens räcke i detta skede. Se Figur 63. 
 
Figur 63. 
Klangsegmentet fri samt upphängd på benen. 
 
• Hos hörnbenen krävdes skruvhål i alla sidor. Dessa placeras på varierande höjd för att 
hindra skruvarna från att krocka med varandra. Hörnbenen är dessutom extra grova för 
att hindra träräckena från att kolliderar med varandra. Se Figur 64. De grova 
tvärsnitten gör det dessutom lätt att särskilja hörnbenen från de andra benen under 
montering, men denna relativt lilla skillnad kommer man inte lägga märke till när 
staketet står på plats. Se Figur 65. 
    
 
 
Figur 64. 
Till vänster visar de röda ringarna platser där kollisioner uppstår mellan komponenterna då 
staketet monteras i vinkel på ett vanligt ben. Till höger visas det faktiska hörnbenet. 
52 
 
 
Figur 65. 
Grovt hörnben. 
2.6.4 Hammock 
Hammock version 3. 
Den andra och tredje versionen av hammocken presenteras i Figur 66. 
 
 
Figur 66. 
Den andra och tredje versionen av hammocken (upphängning och kedja utlämnad). 
 
Förändringar: 
• För att göra hammocken mer ekonomisk att tillverka och montera minskades antalet 
plankor i bänken.  
• De uppradade hålen i ryggstödets översta bräda har tagits bort eftersom de inte fyllde 
någon funktion utöver att stärka banden inom produktfamiljen och dessutom medförde 
risk för att användarna skadar fingrarna.  
• För att styva upp bänkens plankor har ett platt stångstål satts fast i mitten på bänkens 
bak- och undersida. 
• Upphängningsbalkens krökningsradier har minskats för att plankorna ska kunna fästas 
på raka ytor. Se  
• Figur 67. 
53 
 
 
Figur 67. 
Hammockens soffa sedd från sidan. Till vänster visas version 2, till höger visas version 3. 
 
• Soffan hängs nu upp med komponenter ur Lappsets sortiment. Detta sparar dessutom 
tid i konstruktionsprocessen eftersom komponenternas egenskaper redan är kända och 
utprovade. Fågelbogungan i Lappsets Finnoserie har en upphängning som är 
dimensionerad för att många barn gungar samtidigt och ska enligt Jim Isotalus tåla de 
aktuella belastningarna. Se  
• Figur 68. Denna upphängning används förslagsvis. 
   
 
 
Figur 68. 
Till vänster visas Lappsets Fågelbogunga (Produktnummer 020417M) och till höger 
komponenten som fäster gungan i ställningen. Bilder från http://www.lappset.com och 
mailkorrespondens med Jim Isotalus. 
 
• För att minska rycket som kedjan orsakar vid hög gungning kan en ryckdämpare 
användas. Sådana används vanligtvis vid förtöjning av båtar. Flera varianter måste 
provas ut för att ge hammocken rätt dämpning. Två exempel är Inmare [30] och 
Bungy [31], vilka visas i  
• Figur 69. Används modellen Bungy kan dessutom flera komponenter monteras i serie 
tills önskad dämpning uppnås, men detta är troligtvis inte önskvärt med tanke på 
kostnaderna. 
 
54 
              
 
 
Figur 69. 
Ryckdämparna Inmare (t.v.) [30] och Bungy (t.h) [31]. 
 
Hammocken ansågs i detta skede innehålla flera stora brister, men på grund av tidsbrist togs 
inte en slutgiltig lösning fram. 
55 
3. Resultat 
Under denna rubrik redovisas slutprodukterna; både som produktfamilj och var för sig. 
Kraven och målen som har satts upp redovisades i avsnitt 1.2 Målbeskrivning, avsnitt 1.3 
Omfattning, avsnitt 2.1.7 Allmän kravspecifikation samt kravspecifikationerna i avsnitt 2.4 
Konceptspecifik analys och betas av i tur och ordning för att undersöka huruvida målen har 
uppnåtts eller ej. 
3.1 Produktfamiljen Gläntan 
Alla Lappsets produktfamiljer har ett samlingsnamn, vilket ansågs passande även i detta fall. 
Eftersom produkternas specifika målområde var innergårdar i nybyggda bostadsområden, 
vilka kan uppfattas som gläntor mellan husen fick redskapen samlingsnamnet Gläntan. 
Dessutom ansågs detta naturnära namn kunna återspegla produkternas lågmälda formspråk, 
fritt från signalfärger. Ett namn på svenska kändes dessutom passande och förväntas 
internationellt kunna dra tankarna till exempelvis IKEA:s svenska möbeltradition. 
Produktfamiljen presenteras i Figur 70. 
 
 
 
Figur 70 
Produktfamiljen Gläntan. 
 
Anknytning till avsnitt 1.2 Målbeskrivning och 1.3 Omfattning: 
• I detta projekt skulle 3-6 unika och realiserbara koncept tas fram. 4 stycken har tagits 
fram. Komplett tillverkningsunderlag skulle tas fram till 1-3 av dessa. Detta har gjorts 
för 3 stycken (boulebanan, instrumentet och staketet). 
• Projektet syftade till att ta fram en grupp parkredskap med ett formspråk anpassat till 
den samtida arkitekturen (representerad av Figur 2 och inspirerat av moodboarden i 
Figur 13). Mjuka värden av detta slag är svåra att mäta, men de slutgiltiga produkterna 
anses av projektdeltagarna ha nått upp till dessa mål.  
• Redskapen skulle sinsemellan ha ett gemensamt formspråk som visar att de hör ihop i 
en produktfamilj. Element som belyser detta är: 
56 
o Staketets klangsegment har i stort sett samma utförande som instrumentet. 
o Staketets klanglösa del har i stort sett samma gestalt som räcket på 
bouleplanen. 
o Alla produkter består av samma material (trä och stål) och har en gemensam 
färgskala. 
o Ramen på boulebanan är av samma typ som den hos hammocken. Detta gör 
det även möjligt att sammankoppla dessa två produkter. Se Figur 71. 
 
 
 
Figur 71. 
Bouleplan med tillhörande hammockar. 
 
• Redskapen skulle rikta sig till, och kunna användas för att skapa en naturlig mötesplats 
för, människor av blandade åldrar – inte bara barn. De slutgiltiga produkterna riktar 
sig till projektets målgrupper enligt följande: 
o Småbarn: ljudstaket. 
o Äldre Barn: instrument, ljudstaket. 
o Rörelsehindrade barn: instrument, ljudstaket. 
o Synskadade barn: instrument, ljudstaket. 
o Tonåringar: boulebana, hammock, instrument, ljudstaket. 
o Motionärer: ingen produkt. (När motionärerna tar av sig träningsoverallerna 
ingår de dock i någon av de andra grupperna och är välkomna in i parken!) 
o Barnpassare: boulebana, ljudstaket. 
o Vuxna: boulebana, hammock. 
o Pensionärer: boulebana, hammock. 
 
Anknytning till avsnitt 2.1.7 Allmän kravspecifikation: 
Alla produkter 
• är fria från direktkontakt mellan trä och trä 
• har glapp på åtminstone någon millimeter mellan de trä- och metallkomponenter som 
ska passas in i varandra 
• är fria från metallkomponenter av olika ädelhet som ligger i direktkontakt med 
varandra (stål är den enda metallen som används) 
• är fria från förbjudna mått 
• kan tillverkas industriellt med kostnader jämförbara med Lappsets liknande befintliga 
produkter 
• har tillräckligt få och små ytor för att klotter inte ska bli ett större problem än på 
Lappsets liknande befintliga produkter 
• utgörs av komponenter som inte går att ta loss för hand men som kan bytas ut med 
verktyg efter eventuell skadegörelse 
• är fria från skruvskallar riktade uppåt. 
57 
3.2 Boulebana Gläntan: Boule 
Den slutgiltiga versionen av boulebanan går under namnet Gläntan: Boule och presenteras i 
Figur 72. Här framgår även produktens storlek i förhållande till en användare samt hur den 
ska användas. Monteringsanvisningar, ritningar och plocklista redovisas i Bilaga 8. 
Konstruktionsunderlag Gläntan: Boule. 
 
Figur 72. 
Gläntan: Boule. 
 
Anknytning till avsnitt Kravspecifikation: Boulebana, under rubrik 2.4.1 Boulebana 
Gläntan: Boule: 
• utgörs av 
o en grusplan 
o träram  
o staketsektioner.  
• kan placeras bredvid andra (likadana) boulebanor i alla riktningar, och då samsas om 
staketdel eller ram och ben, se Figur 73 
• har inte någon grusutjämnare. 
 
 
Figur 73. 
Flera boulebanor placerade intill varandra. 
 
58 
Staketsektionerna 
• innehåller 
o klothållare 
o avställningsyta för dryck etcetera 
o fyra stycken poängindikatorer (Det vill säga när banan är försedd med räcken 
vid båda kortsidorna) (Två av dem skulle kunna användas för att indikera 
poängen, och två av dem skulle kunna användas för att indikera antalet segrar) 
o yta att sitta/luta sig mot 
o möjlighet att hänga upp jackor och handdukar. 
• är ovan mark 110 cm hög 
• är lika långa som ramen är bred (då två staketsektioner placeras bredvid varandra), och 
kan varieras fritt efter kundens önskemål 
• kan placeras vid antingen den ena eller vid båda kortsidor (Eller ingen för den delen), 
se Figur 74. 
• utgörs av, för likvärdiga situationer och miljöer, väl beprövade material, med väl 
beprövade dimensioner, sammanlänkande med väl beprövade metoder: 
o Metallben med kvadratiska tvärsnitt och dimensionerna 50x50x3 mm, vilka 
hållfasthetsmässigt är likvärdiga med exempelvis benen i Lappsets staket 
Global, som är ungefär lika långa och har rektangulärt tvärsnitt med 
dimensionerna 60x40x3 mm, se Figur 32. 
o Träräcken med kvadratiska tvärsnitt och dimensionerna 70x70 mm vilka 
hållfasthetsmässigt uppskattas vara likvärdiga med exempelvis sittplankan i 
Lappsets räcke Ströget, som är ungefär lika lång och har ett välvt rektangulärt 
tvärsnitt men dimensionerna 120 x ca 60 mm (varierande tjocklek), se Figur 
75. 
o Cylindriska tvärslåar i metall med dimensionerna 32x3 mm, vilka 
hållfasthetsmässigt är tåligare än exempelvis den övre metallprofilen i ramen 
hos Lappsets staket Global – hög, som är ungefär lika lång och har ett 
rektangulärt tvärsnitt med dimensionerna 50x20x2 mm, se Figur 32. 
o Skruvar och svetsfogar av dimensioner och utförande likvärdiga med Lappsets 
befintliga produkter. 
 
Figur 74. 
Gläntan: boule med två, en respektive ingen staketdel. 
 
59 
 
 
Figur 75. 
Lappsets räcke Ströget. Bild från http://www.lappset.se. 
 
Ramen 
• består av rötskyddade träreglar 
• har en storlek som fritt kan varieras efter kundens önskemål 
• har ovan jord ett tvärsnitt på (bredd x höjd) 45 x 50 mm (Skulle enligt 
kravspecifikationen vara mellan 3 x 3 och 7 x 7 cm) 
• kan enkelt förses med metermarkeringar och markör för var spelarna ska stå när de 
kastar, vilket dock inte har genomförts i detta projekt 
• är väl beprövad och används sedan tidigare av Lappset på liknande sätt som 
avgränsare i lekplatser. 
 
Grusplanen  
• anläggs enligt Svenska Bouleförbundets rekommendationer [20]. 
3.3 Instrument Gläntan: Klinka 
Den slutgiltiga versionen av instrumentet går under namnet Gläntan: Klinka och presenteras i 
Figur 76. Här framgår även produktens storlek i förhållande till en användare samt hur den 
ska användas. Monteringsanvisningar, ritningar och plocklista redovisas i Bilaga 9. 
Konstruktionsunderlag Gläntan: Klinka. 
60 
 
Figur 76. 
Gläntan: Klinka. 
. 
Anknytning till kapitel Kravspecifikation: Instrument, under rubriken 2.4.2 Instrument: 
Gläntan: Klinka 
• utgörs av 
o klangelement 
o anslagsmekanismer 
o en struktur som ovanstående komponenter fästs i. 
 
Klangelementen 
• är 20 stycken till antalet (Skulle enligt kravspecifikationen vara 19 eller 20) 
• är av stål 
• tillverkas industriellt efter ritningar, utan att enskild stämning krävs 
• utgör en kromatisk skala 
• kan förses med markeringar som särskiljer stamtoner och härledda toner, dock har 
detta inte genomförts under detta projekt 
• ger vid tillslag ifrån sig toner mellan C5 och G6 (skulle inte vara högre än C7)  
• har längder mellan 458 och 793 mm och en tvärsnittsdiameter på 16 mm. (De skulle 
inte vara kortare än 30 cm och inte längre än 1 m samt ha ett tvärsnitt med yttre 
dimensioner någonstans mellan 3 och 50 mm.) 
61 
• utgörs alla av samma jämntjocka gods, kapat i olika längder  
• hängs upp i båda ändar på ett avstånd från kanten motsvarande ca 6 % av deras längd 
• har försetts med gängade hål, i vilka M8-skruvar stadigt håller klangelementen på 
plats utan att hindra deras klang 
• har endast kontakt med andra ytor vid de bestämda infästningspunkterna 
• har dimensioner som beräknats för att kunna frambringa rätt toner (Funktionsmodell 
har tagits fram för ett av klangelementen och denna frambringade en, enligt 
projektdeltagarna, behaglig ton. I ett senare skede måste de andra klangelementens 
toner kontrolleras med avseende på ljudvolym, renhet samt ifall de är angenäma att 
lyssna till.) 
• utgörs av elförzinkat, passiverat och pulverlackerat stål, som enligt Sören Silén är 
tillräckligt motståndskraftigt mot skrap av nycklar och dylikt. 
• utgörs av, för likvärdiga situationer och miljöer, väl beprövade material, med väl 
beprövade dimensioner, sammanlänkande med väl beprövade metoder: 
o Solida stänger med runt tvärsnitt och diametern 16 mm, vilka 
hållfasthetsmässigt är tåligare än exempelvis stängerna i Lappsets staket 
Global (se Figur 32), som är ungefär lika långa och har kvadratiskt tvärsnitt 
med dimensionerna 15x15x1,5 mm. 
o Upphängning med M8-skruvar, vilket är en upphängningsmetod som används i 
flera av Lappsets produkter och dessutom anses rimlig av Jim Isotalus. 
 
Anslagsmekanismerna 
• gör det möjligt att spela på instrumentet utan medtagna spelpinnar (Musicerande med 
medtagna spelpinnar är dessutom möjligt.) 
• är till antalet lika många som klangelementen, och varje anslagsmekanism är kopplat 
till ett enskilt klangelement 
• släpper kontakten med klangelementet direkt efter anslag så att tonen inte dämpas 
• återvänder snabbt till ursprungsläget efter anslag 
• slår an i en punkt på klangelementet som ger god klang 
• är av standardutförande (Alla anslagsmekanismer är lika dana) 
• är placerade 123 cm ovanför marken (Enligt kravspecifikationen mellan 90 och 
130 cm) 
• är fria från dolda klämrisker och klämrisker där kraften har förstärkts med hjälp av 
hävarmar 
• utgörs av, för likvärdiga situationer och miljöer, väl beprövade material, med väl 
beprövade dimensioner, sammanlänkande med väl beprövade metoder: 
o Anslagsmekanismer av samma solida stänger som klangelementen (vilka har 
dimensionerats likvärdigt med befintliga produkter). 
o Upphängning i ena änden i form av en M8-skruv. 
 
Struktur som klangelement och anslagsmekanismer fästs i 
• utgörs av, för likvärdiga situationer och miljöer, väl beprövade material, med väl 
beprövade dimensioner, sammanlänkande med väl beprövade metoder: 
o Ben av samma profiler som boulebanan (vilka har dimensionerats likvärdigt 
med befintliga produkter). 
o Träprofiler av samma slags som används i Lappsets bord Scandinavia 
(NF2291M). 
3.4 Staket Gläntan: Skala 
Den slutgiltiga versionen av staketet går under namnet Gläntan: Skala och presenteras i 
presenteras i Figur 77. Här framgår även produktens storlek i förhållande till en användare 
62 
samt hur den ska användas. Monteringsanvisningar, ritningar och plocklista redovisas i Bilaga 
10. Konstruktionsunderlag, Gläntan: Skala. 
 
Figur 77. 
Gläntan: Skala. 
 
Anknytning till kapitel Kravspecifikation: Staket, under rubriken 2.4.3 Staket: 
Gläntan: Skala 
• utgörs av 
o klanggivande segment 
o klanglösa segment 
o ben att montera ovanstående i. 
• kan monteras rakt samt i 90 graders vinkel. 
• är 1150 mm (klanggivande segment) respektive 1100 mm (klanglöst segment) högt. 
• hindrar barn (och vuxna) att springa in i/ut ur området som staketet ramar in. 
 
De klangivande segmenten 
• utgörs av 
o klangelement 
o en struktur som huserar klangelementen. 
 
Klangelementen (uppfyller alla påståenden i punktlistan för klangsegmenten hos instrumentet, 
fast med följande modifieringar) 
• är 8 stycken till antalet 
• ska inte förses med markeringar som särskiljer stamtoner och härledda toner 
• ger vid tillslag ifrån sig toner mellan C5 och C6 (skulle inte vara högre än C7)  
• har längder mellan 793 och 561 mm 
• ger ifrån sig klang när användaren drar handen eller ett hårt föremål såsom en pinne 
över dem 
63 
• är behagliga att dra handen mot 
• står vertikalt vilket gör det naturligt för en förbipasserande att dra en skala. 
 
Strukturen som klangelementen fästs i: 
• utgörs av, för likvärdiga situationer och miljöer, väl beprövade material, med väl 
beprövade dimensioner, sammanlänkande med väl beprövade metoder: 
o Träprofiler av samma slags som används i Lappsets bord Scandinavia 
(NF2291M). 
o Distanser, metallbeslag, skruvar och svetsfogar av dimensioner och utförande 
likvärdiga med Lappsets befintliga produkter. 
 
De klanglösa segmenten 
• är 1966 mm långa (skulle enligt kravspecen vara mellan 1700 och 2000 mm) 
• utgörs av, för likvärdiga situationer och miljöer, väl beprövade material, med väl 
beprövade dimensioner, sammanlänkande med väl beprövade metoder: 
o Träräcken av samma typ som träräcket hos boulebanan (vilka har 
dimensionerats likvärdigt med befintliga produkter). 
o Cylindriska tvärslåar av samma typ tvärslåarna hos boulebanan (vilka har 
dimensionerats likvärdigt med befintliga produkter). 
o Skruvar och svetsfogar av dimensioner och utförande likvärdiga med Lappsets 
befintliga produkter.  
 
Benen 
• utgörs av, för likvärdiga situationer och miljöer, väl beprövade material, med väl 
beprövade dimensioner, sammanlänkande med väl beprövade metoder: 
o Ben av samma typ som benen hos boulebanan och instrumentet (vilka har 
dimensionerats likvärdigt med befintliga produkter). 
3.5 Hammocken Gläntan: Pendel 
Den slutgiltiga, men ej färdigställda, versionen av hammocken går under namnet Gläntan: 
Pendel och presenteras i Figur 78. Här framgår även produktens storlek i förhållande till en 
användare samt hur den ska användas. 
 
Figur 78. 
Gläntan: Pendel. 
64 
65 
4. Diskussion och fortsatt arbete 
I denna rapport presenteras fyra stycken redskap för parkmiljö, och tre av dessa har utformats 
tämligen komplett (boulebana, instrument och staket). Nästa steg i arbetet är att ta fram 
prototyper av dessa, baserade på konstruktionsunderlagen presenterade i bilagorna. 
Förhoppningen är att Lappset kommer att göra detta. Därefter bör redskapen utvärderas och 
eventuellt omformas. Detta arbete borde involvera såväl personal på Lappset som 
projektdeltagarna. Måtten kan i detta skede komma att ändras för att kompensera för att 
komponenterna har lackerats, vilket skulle kunna eliminera nödvändiga glapp. Dessutom 
måste produkternas utformning under mark anpassas till Lappsets standard. 
 
Det fjärde redskapet, hammocken, har fortfarande en lång väg kvar till färdig produkt. Detta 
arbete ska projektdeltagarna eventuellt ta itu med i ett senare skede, och därefter kan 
förhoppningsvis även denna produkt genomgå samma slutgiltiga förändringar som de andra 
produkterna. 
4.1 Gläntan: Boule 
• Ramen kan enkelt förses med metermarkeringar och markör för var spelarna ska stå 
när de kastar. Detta åstadkoms troligtvis enklast med målade linjer. 
• Det finns risk att poängindikatorn inte kan skjutas längs tvärslån efter att den har 
lackerats (i och med att detta minskar glappet mellan delarna). I så fall måste en större 
rörstump, eller smalare tvärslå användas. Det finns även risk poängindikatorn färgar 
av sig på tvärslån, vilket borde kunna lösas med samma åtgärd och eventuellt att 
poängindikatorn tillverkas av rostfritt stål istället. 
4.2 Gläntan: Klinka 
• Instrumentet skulle kunna förses med markeringar som särskiljer stamtoner och 
härledda toner. Eventuellt genom att klangstängerna lackas i två olika färger. 
• Klangelementens vibrationer kan eventuellt få upphängningsskruvarna att gänga ur. 
Detta skulle i så fall kunna åtgärdas med exempelvis ett körnslag som deformerar 
skruvänden efter montering eller genom att låta brickor med vassa kanter öka 
friktionen mot underlaget enligt Olsson [32] s.77. 
• Klangelementens färg kan eventuellt flagna efter flitigt användande. I så fall kan de 
tillverkas i rostfritt stål istället, vilket dock kan bli dyrare. Möjligtvis uppvägs de 
ökade materialkostnaderna av att ytbehandling inte är nödvändigt med rostfria stänger. 
• Klangen som uppkommer vid tillslag kan ha flera negativa aspekter: 
o Om ljudvolymen överskrider maxgränsen 110 dB kan stängerna hängas upp på 
grövre skruvar eller monteras så att de har kontakt med dämpande material. 
Instrumentets anslagsmekanismer kan dessutom tillverkas i ett mjukare 
material eller förses med mjukare material i anslagspunkterna. 
o Om tonen är oren skulle detta kunna bero på att placeringen av 
klangelementens hål avviker något från de beräknade. Dock är detta osannolikt 
i och med att avvikelserna är mycket små. 
o Om klangen upplevs obehaglig kan andra slags klangelement användas, 
exempelvis grövre rör likvärdiga de som används i rörklockor, se Figur 29. I 
så fall måste dessutom instrumentets dimensioner ändras. 
4.3 Gläntan: Skala 
Staketet kan väntas ha samma eventuella problem som instrumentet.  
66 
4.4 Gläntan: Pendel 
Konceptet måste arbetas igenom. Ställningen ska granskas närmare, och eventuellt omformas 
för att ge bättre kraftflöden. Även upphängningen måste undersökas närmare. 
67 
5. Slutsats 
I detta projekt har kompletta konstruktionsunderlag tagits fram för prototyper av tre stycken 
parkredskap; en bouleplan, ett instrument, och ett musikaliskt staket. Dessutom har en 
hammock utformats, men detta redskap kräver fortfarande en del arbete. Tillsammans riktar 
sig redskapen till en åldersmässigt bred målgrupp och alla har ett gemensamt formspråk 
anpassat till den samtida arkitekturen. 
 
 
 
68 
6. Referenser 
1. Dickson, T, Dansk design, 1:a upplagan, Gyldendal Fakta, Köpenhamn, 2006, ISBN 
87-02-00415-1. 
2. JM [online], http://www.jm.se/, hämtad 080315 
3. Solid Edge version 18 är ett registrerat varumärke av UGS 
4. Landqvist, J., Vilda idéer och djuplodande analys; om designmetodikens grunder, 2:a 
upplagan, Jan Landqvist och Carlsson Bokförlag, Stockholm, 2001, ISBN 91-7203-
391-6. 
5. Henriksson, E. m.fl., Den integrerade lekplatsen, Projektrapport, Konstfack, 
Marknadsakademien, KTH, Stockholm, 2007. 
6. Annika Oskarsson [online], 
http://www.annikaoskarsson.com/kanin/ovanlandet06.html, hämtad 080923. 
7. Lappset, http://www.lappset.com/se/sv/Produkter/Finno/0-100/Exempel_Spanien.iw3, 
hämtad 080923. 
8. Norén-Björn, E., Lek, lekplatser, lekredskap : en utvecklingspsykologisk studie av 
barns lek på lekplatser, Lekmiljörådet, Stockholm, 1977, ISBN 91-38-03566-9. 
9. All barns rätt till lek [online], 
http://www.newsdesk.se/pressroom/lulea_tekniska_universitet/pressrelease/view/alla-
barns-raett-till-lek-182129, Luleå tekniska universitet, hämtad 080923. 
10. Prellwitz, M. Är barns lek en självklarhet? [online], 
http://www.ltu.se/forskning/1.16009?pureId=924466&pureFamily=dk.atira.pure.famil
ies.publication.shared.model.Publication&l=sv, Luleå tekniska universitet, hämtad 
080923. 
11. Skolgårdar och lekplatser [online], 
http://www.srfriks.org/Global/Infomaterial/Offentlig%20miljo/skolgardar.pdf, 
Synskadades Riksförbund, hämtad 081014. 
12. Jergeby, U., Möten och kontakter i offentlig och bostadsnära utemiljö: Betingelser och 
förhållanden i vardagen, Sociologiska institutionen, Uppsala universitet, Uppsala 
1996. 
13. Schantz, P., Fysisk aktivitet, hälsa och hållbar utveckling - Vilken roll kan 
grönområden spela? [online], 
http://www.fhi.se/upload/ar2006/Seminarier/Peter_Schantz_sem.pdf, Gymnastik- och 
idrottshögskolan (GIH), hämtad 081014. 
14. Schantz, P., Fysisk aktivitet och hälsa kräver goda miljöer - Vilka är de och hur skapas 
de? [online], 
http://www.gih.se/upload/1808/Sv%20Idr%20Forsk%20nr%201%202003%20Schantz%2
0pdf.pdf, Svensk idrottsforskning, nr 1-2003, hämtad 081014. 
15. Pahtaja, V., Hämäläinen, P., Leppänen, T., Exercising Senior Citizens’ Balance and 
Motor Coordination [online], 
http://www.lappset.com/includes/loader.aspx?id=1ca57206-71a2-4894-84e4-
6eb0c208e5db, Rovaniemi Polytechnic (RAMK), School of Sports and Leisure, 
hämtad 081014. 
16. Verghese, J. m.fl., Leisure Activities and the Risk of Dementia in the Elderly [online], 
http://www.aecom.yu.edu/Neurology/Files/CognitiveMotorAging/paper3.pdf, The 
New England Journal of Medicine, 2003, hämtad 81014. 
17. Notcot.org [online], http://www.notcot.org/ 
18. Henriksson, S.E., abc – boken för den säkra lekplatsen, Svensk Lekplatskontroll AB, 
Solna, 2001, ISBN 91-631-0785-6. 
19. Maskinelement Handbok. Institutionen för maskinkonstruktion, KTH, Stockholm, 
2003. 
69 
20. Knösch, B., Att anlägga en boulebana ! [online], 
http://www.svenskboule.se/files/%7B9DD713A4-2A03-45F4-9F80-
110911E176B6%7D.pdf, Svenska Bouleförbundet, hämtad 080620. 
21. Singing Trees - Highland Xylophones [online], 
http://www.happyness.org/singingtrees/index.html, hämtad 080922 
22. Outdoor Musical Instruments from Freenotes – Playground Equipment [online], 
http://www.freenotes.eu/, hämtad 080922. 
23. Hall, D.E., Musical Acoustics, 3:e upplagan, Brooks/Cole, Pacific Grove, 2002, ISBN 
0-534-37728-9. 
24. Fletcher, N.H., Rossing, T.D., The Physics of Musical Instruments, 2:a upplagan, 
Springer, New York, 1995, ISBN-10: 0387941517. 
25. Kinsler, L.E., Frey, A.R., Coppens, A.B., Sanders, J.V., Fundamentals of Acoustics, 
4:e upplagan, John Wiley & Sons, Inc., New York, 1999, ISBN: 978-0-471-84789-2. 
26. Ceder, H., Höga ljudnivåer [online], http://www.sos.se/sosfs/2005_7/2005_7.pdf, 
Socialstyrelsen, 2005, hämtad 081014. 
27. NF7101_NF7103 [online], 
http://www.lappset.se/download/produkt/monteringsanvisning_nf7101_och_nf7103.p
df, Nifo-Lappset AB, 2005, hämtad 081014. 
28. NF5000 [online], 
http://www.lappset.se/download/produkt/monteringsanvisning_nf5000.pdf, Lappset 
Group Ltd, 2006, hämtad 081014. 
29. NF2731 & NF2732 [online], 
http://www.lappset.se/download/produkt/monteringsanvisning_nf2731&nf2732.pdf, 
Nifo-Lappset AB, 2004, hämtad 081014. 
30. Ryckdämpare 12-14 mm [online], Bryggkompaniet i Mälardalen AB, 
http://shop.bryggkompaniet.se/product.asp?product=31&sub=0&page=1, hämtad 
080923. 
31. ”Bungy” [online], http://www.arolyth.se/txbu.html, hämtad 080923. 
32. Olsson, K-O, Maskinelement, 1:a upplagan, Liber AB, Stockholm, 2006. 
33. BEs Lilla Röda, BE Group Sverige AB, Malmö, 2000. 
34. Toleranser för axlar [online], http://www.begroup.com/sv/BE-Group-
sverige/Produkter/Specialstal/Produktinformation/Toleranser/, hämtad 080923. 
35. Kalldragen Stång [online], http://www.begroup.com/sv/BE-Group-
sverige/Produkter/Specialstal/Sortiment/Kalldragen_stang_automatstal/.), hämtad 
080923 
70 
7. Tack 
 
Lappset 
Sören Silén, VD på Lappset 
Jim Isotalus, designer på Lappset 
Peter Berglund, försäljningschef på Lappset. 
 
Handledning 
Priidu Pukk 
 
Musikakustik 
Anders Askenfelt, prefekt på Avdelningen för tal, musik och hörsel på KTH. 
 
Brainstormning 
Roger Alex 
Martin Åberg 
 
Tillverkning av funktionsmodell 
Ulf Behle Andorff 
Jan Stamer 
 
Filosofi 
Magnus Lindkvist, föreläsare inom omvärldsanalys och trender. 
71 
 
Bilaga 1. Tidsplan 
 
 
Vecka 
4 
5 
uppehåll
10 
11 
12 
13 
uppehåll
22 
23 
24 
25 
 
Planering och definition av 
projektet 
 
Idéfas 
 
 
 
 
 
 
 
 
 
Projektplan 
 
 
Brainstormning
 
 
 
 
 
 
 
 
 
 
Avstämning 
projektplan: 
Handledare 
 
Första gallring 
(12-70 
konceptidéer) 
 
 
 
 
 
 
 
 
 
 
Avstämning 
projektplan: 
Lappset 
 
Visualisering, 
Gestaltning 
  
  
  
 
 
 
 
 
 
 
Analysfas 
  
Konceptskisser
  
  
 
 
 
 
 
 
 
 
Maila frågor till 
Lappset 
 
 
 
Andra gallring 
(3-6 koncept) 
  
 
 
 
 
 
 
 
Studiebesök i 
befintliga parker 
 
 
 
   Krysschema 
  
 
 
 
 
 
 
 
Allmän 
användaranalys 
 
 
 
   
Handledarsamtal
  
 
 
 
 
 
 
 
Allmän 
miljöanalys 
 
 
 
   Möte med 
Lappset 
  
 
  
 
 
 
 
 
Allmän 
belastningsanalys  
 
 
 
Konceptspecifik 
analys 
 
  
  
 
 
 
 
Allmän 
kravspecifikation 
 
 
 
 
Konceptspecifik 
användaranalys 
 
  
  
 
 
 
 
Intervjuer 
 
 
 
 
Konceptspecifik 
miljöanalys 
 
  
  
 
 
 
 
Stomme till 
krysschema 
 
 
 
 
Konceptspecifik 
belastningsanalys
 
  
  
 
 
 
 
Abc – boken … 
  
 
 
 
Konceptspecifik 
kravspecifikation 
 
  
  
 
 
 
 
Avhandlingar: 
Universitet, 
högskolor 
  
 
 
 
 
 
Resultat, 
Produkt 
  
  
  
 
 
Produktkataloger 
  
 
 
 
 
 
Vidareutveckling 
koncept (CAD) 
  
  
  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Rapportskrivning
  
 
  
  
  
  
 
  
  
  
  
 
 
 
 
 
 
 
 
 
 
 
 
 
72 
 
 
 
 
 
 
 
 
 
 
 
 
 
 
 
Vecka 
26 
27 
28 
29 
30 
31 
32 
33 
34 
35 
36 
37 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Resultat, Produkt 
  
  
  
  
  
  
  
  
  
  
  
 
Vidareutveckling 
koncept (CAD) 
  
  
  
  
 
 
 
 
 
 
 
 
 
 
 
Sista gallring 
(1-3 
produkter) 
  
  
 
 
 
 
 
 
 
 
 
 
 
Slutgiltiga 
koncept tas 
fram 
  
  
  
  
 
 
 
 
Rapportskrivning 
  
  
  
  
  
  
  
  
 
 
 
 
 
 
 
 
 
 
 
 
 
Förberedelse 
slutpresentation 
  
  
 
 
 
 
 
 
 
 
 
 
 
 
Slutpresentation 
 
Figur  I 
Tidsplan 
73 
 
Bilaga 2. Konceptförslag och användargrupper 
 
  
Små-
barn 
Äldre 
barn 
Rörelsehindrade 
barn 
Synskadade 
barn 
Ungdomar
Motionärer
Barn-
passare 
Vuxna
Pensionärer 
Armgång 
  
  
  
  
  
x 
  
  
  
Armhävningsbänk 
  
  
  
  
  
x 
  
  
  
Benlyft 
  
  
  
  
  
x 
  
  
  
Bläddervägg 
  
x 
  
  
  
  
x 
  
  
Boulebana 
  
  
  
  
x 
  
x 
x 
x 
Bred rutchkana i slänt
  
x 
  
  
  
  
  
  
  
Filmsnurra 
x 
x 
x 
  
x 
  
x 
  
  
Fängelse /Vakttorn 
  
x 
  
  
  
  
  
  
  
Grill 
  
  
  
  
  
  
  
x 
x 
Gunghäst utan häst 
x 
x 
  
  
  
  
  
  
  
Gungor 
x 
x 
  
  
  
  
  
  
  
Gungstol/-bänk 
  
  
  
  
x 
  
x 
x 
x 
Hammock 
 
 
 
 
x 
 
x 
x 
x 
Hinderbana 
  
x 
  
  
x 
  
  
  
  
Hängmatta 
x 
x 
x 
x 
x 
  
x 
x 
  
Instrument 
  
x 
x 
x 
x 
  
  
  
  
Klätterställning 
  
x 
  
  
  
  
  
  
  
Kroppskombination 
x 
x 
x 
  
  
  
  
  
  
Ljudstaket 
x 
  
x 
x 
x 
  
x 
  
  
Ländryggträning 
  
  
  
  
  
x 
  
  
  
Magträningsbrits 
  
  
  
  
  
x 
  
  
  
Sandlåda 
x 
  
  
  
  
  
  
  
  
Snurrkorg 
  
x 
  
  
  
  
  
  
  
Spelbord 
  
x 
x 
  
x 
  
x 
x 
x 
Speldosa 
x 
x 
x 
x 
  
  
x 
  
  
Språngbräda 
  
x 
  
  
  
  
  
  
  
Stel lian 
  
x 
  
  
  
  
  
  
  
Studsmatta 
  
x 
  
  
x 
  
x 
  
  
Stågungbräda  
  
x 
  
  
x 
  
  
  
  
Talrör 
x 
x 
x 
x 
  
  
x 
  
  
Triceps-dip 
  
  
  
  
  
x 
  
  
  
Vattenkran 
x 
x 
x 
x 
x 
x 
x 
x 
x 
Vippbräda 
  
x 
  
  
  
  
  
  
  
 
Figur  II 
De konceptidéer som ansågs ha potential samt vilka användargrupper de riktar sig till.
74 
 
Bilaga 3. Tonvariationer till följd av klangelementens 
måttavvikelser 
 
Platt stångstål 
För att det inte ska krävas individuell stämning av varje klangelement under tillverkning får 
dimensionerna inte avvika alltför mycket från grundmåtten. Det är bara tjockleken som ska 
granskas eftersom bredden inte påverkar vilken ton plattan får. Enligt leverantören BE [33] 
(s.178) kan tjockleken på ett platt stångstål med bredden 20-50 mm och tjockleken (basmåttet) 3-
6,3 mm variera med +/- 0,4 mm.  
 
Frekvensen som örat uppfattar när en platt balk sätts i svängning beräknas med ekvation (4) och 
(3): 
 
ρ
π
E
L
h
f
f
⋅
⋅
⋅
⋅
=
=
12
16
9
2
2
2
4
 
 
                (6) 
 
 Ekvation (5) och (3) ger 
ρ
π
E
f
h
L
⋅
⋅
⋅
⋅
=
16
12
92
  
 
                (7) 
 
Enligt BE (s.17) har det aktuella stångstålet följande materialdata: 
3
9
/
7850
10
210
210
m
kg
Pa
GPa
E
=
⋅
=
=
ρ
 
                                     (8) 
 
En platta med rimlig längd ger tonen C6=1046,5 Hz enligt Halls karta över olika toners 
frekvenser [23]. Den exakta längden som ger denna frekvens ges av följande uttryck där 
tjockleken är basmåttet 4 mm 
m
L
30127
,0
7850
10
210
5,
1046
16
12
004
,0
9
9
2
=
⋅
⋅
⋅
⋅
=
π
                 (9) 
 
Nu söks avvikelsen i frekvens mellan en platta med basmåttet (4 mm) och en platta vars tjocklek 
avviker maximalt (4,4 mm). Den beräknade längden sätts in i uttrycket för frekvensen.  
         
Hz
f
1714
,
1151
7850
10
210
12
30127
,0
16
0044
,0
9
9
2
2
max
=
⋅
⋅
⋅
⋅
⋅
=
π
               (10) 
 
Avvikelsen från den önskade tonen C6=1046,5 Hz är enligt Hall omkring 1,5 tonsteg, vilket är 
för mycket för att vara acceptabelt. Detta betyder att individuell stämning skulle krävas vid 
tillverkning. 
 
Runt stångstål 
Tidigt övervägdes att låta rör utgöra klangelementen men i dessa skulle lätt skräp samlas, vilket 
skulle förändra klangen väsentligt. Runda stängers klang skulle dock vara svårare att förändra. 
En kalldragen stång i automatstål från BE har toleransen h9 vilket för diametern 16 mm 
(Fyrkantiga rör av likvärdiga dimensioner används i Lappsets befintliga staket och måttet är 
därmed rimlig både med avseende på estetik och på hållfasthet) innebär en variation i 
75 
 
axeldiameter på 0 till -0,043 mm [34, 35]. Detta kommer inte att ge märkbara 
frekvensvariationer vid anslag. 
 
76 
 
Bilaga 4. Funktionsmodell av instrumentet och staketet 
De akustiska teorierna verifierades med praktiska experiment. Klangstängerna borde vara 
omkring 0,8 m för att passa in i staketet, och beräkningar visade att en stång av denna längd 
skulle ge upphov till en ton i närheten av C5 (523,3 Hz). Den exakta längden som ger C5 
beräknas enligt ekvation (5) och (2): 
 
             
mm
E
f
r
L
793
7850
10
210
3,
523
32
008
,0
9
32
9
9
2
2
=
⋅
⋅
⋅
⋅
=
⋅
⋅
⋅
=
π
ρ
π
                 (11) 
 
Stången ska hängas upp på ett avstånd från kanten motsvarande ca 6 % av dess totala längd. I 
detta fall blir avståndet: 
      
mm
L
6,
47
06
,0
793
06
,0
=
⋅
=
⋅
 
 
              (12) 
 
Alla andra klangstängers längder redovisas i Bilaga 5. Stänger och upphängningar. 
 
Tonen som frambringades av tillslag på en stång med mått och upphängningspunkter enligt ovan 
jämfördes med den sökta tonen från en synthesizer. Klangens kvalitet beaktades också. För att 
isolera de olika parametrarna utökades funktionsmodellen gradvis. Utprovningen av stången 
genomfördes i följande faser: 
1. Inga hål, upplagd horisontellt på fingrar: Rätt ton och god klang. 
2. Ogängade hål (med diametern 7 mm), upplagd horisontellt på fingrar: Tonen uppfattade 
nästan ett helt tonsteg lägre än önskat, och dessutom väldigt svajig. Troligtvis berodde 
detta på att stångens styvhet minskats vid hålen vilket gynnar de oönskade 
svängningsmoder som har bukar (eller åtminstone inte noder) i dessa punkter. Genom att 
hindra svängning i dessa punkter (men samtidigt tillåta snedställning) bör de oönskade 
frekvenserna dämpas ut, vilket får den eftersökta tonen att komma fram. 
3. Ogängade hål, uppträdd på M6-skruvar som låg upplagda på fingrar: Rassel. 
 
(Hålen i stången pluggades i detta skede igen, följt av att nya och mindre hål borrades 
samt gängades till M6. I och med denna förändring kunde stången hängas upp på skruvar, 
vilka i det slutgiltiga redskapet skulle kunna hålla stången i ett fixt läge, utan hjälp av 
distanser som annars skulle dämpa vibrationerna.) 
 
4. Gängade hål, uppträdd på skruvar som låg fritt på metallytor (vilket skulle efterlikna en 
metallställning där upphängningspinnarna låg fritt): Rassel. 
5. Gängade hål, uppträdd på skruvar som hölls hårt med polygriptänger (vilket skulle 
efterlikna en metallställning där upphängningsskruvarna svetsats fast): Dålig klang. 
6. Gängade hål, uppträdd på skruvar som hölls med polygriptänger isolerade med bitar av 
trädgårdsslang (vilket skulle efterlikna en metallställning där upphängningsskruvarna 
hade hängts upp med isolering): Dålig klang. 
7. Gängade hål, uppträdd på skruvar som i ändarna hängts upp i gängad metall (här i form 
av muttrar som hölls fast med polygriptänger) (vilket skulle efterlikna en metallställning 
där upphängningspinnarna skruvats fast): Dålig klang. 
8. Gängade hål, uppträdd på skruvar som hängts upp i glappande hål hos en träkonstruktion 
och fixerats med muttrar (Se Figur  III): Bra klang. Efter en tids användning började 
stången ge ifrån sig en skramlig och falsk ton, vilket visade sig bero på ett 
konstruktionsfel. Gängorna hade skadats under tillverkningen, och därför hade M6-
skruvar inte fått plats i hålen och därmed misstagits för M7-skruvar. Istället hade stången 
hängts upp på M5-skruvar i tron om att de var M6:or. Eftersom skruv och hål var av olika 
dimensioner deformerade gängorna snabbt, och efter flitigt användande påminde 
77 
 
upphängningen om fallet där hålen var ogängade. För att korrekt testa den önskade 
upphängningen fick denna gång Lappset stå för tillverkningen. Två versioner togs fram – 
en upphängd med M6-skruvar och en upphängd med M8-skruvar (eftersom dessa har 
bättre hållfasthetsegenskaper). Se Figur  IV och Bilaga 7. Ritningar för funktionsmodell. 
Det visade sig att funktionsmodellens båda stänger gav rätt ton, men att stången med M8-
skruvarna gav en mer dämpad klang som dog ut fortare. Den första funktionsmodellen 
förseddes också med en hängande tangent som gav mycket goda spelegenskaper. 
 
     
 
Figur  III 
Den funktionsmodell som tillverkades i KTH:s verkstad. Konstruktionen har dessutom försetts med 
en anslagsmekanism. 
 
 
 
Figur  IV 
Den funktionsmodell som tillverkades på Lappset. 
 
 
 
78 
 
Bilaga 5. Stänger och upphängningar 
 
Frekvens 
(Hz) 
Namn 
Beräknad 
längd 
Beräknat 
hålavstånd 6 % 
från stångkant 
Instr. 
Stång
Nr 
Staket 
Stång
Nr 
Verklig 
längd 
CAD 
Verkligt hålavstånd, 
Instrument 
(Justerade mått i fetstil) 
Verkligt 
hålavstånd, 
Staket 
523,25 
C5 
793,00 
697,84 
1 
1 
793 
697 
687 
554,37 
C5# 
770,42 
677,97 
2 
 
771 
679 
 
587,33 
D5 
748,49 
658,67 
3 
2 
749 
661 
659 
622,25 
D5# 
727,18 
639,92 
4 
 
728 
642 
 
659,25 
E5 
706,48 
621,70 
5 
3 
707 
625 
631 
698,46 
F5 
686,36 
604 
6 
4 
687 
607 
601 
739,99 
F5# 
666,83 
586,81 
7 
 
667 
589 
 
783,99 
G5 
647,84 
570,10 
8 
5 
648 
572 
572 
830,61 
G5# 
629,40 
553,87 
9 
 
629 
553 
 
880,00 
A5 
611,48 
538,10 
10 
6 
611 
535 
543 
 
 
 
 
 
 
 
 
 
932,33 
A5# 
594,07 
522,78 
11 
 
594 
522 
 
987,77 
B5 
577,16 
507,90 
12 
7 
577 
(507) 509 
513 
1046,5 
C6 
560,73 
493,44 
13 
8 
561 
(493) 495 
485 
1108,7 
C6# 
544,78 
479,40 
14 
 
545 
481 
 
1174,7 
 D6 
529,25 
465,74 
15 
 
530 
468 
 
1244,5 
D6# 
514,19 
452,49 
16 
 
515 
453 
 
1318,5 
E6 
499,56 
439,61 
17 
 
500 
440 
 
1396,9 
F6 
485,34 
427,10 
18 
 
485 
(427) 425 
 
1480,0 
F6# 
471,51 
414,93 
19 
 
471 
(413) 411 
 
1568,0 
G6 
458,09 
403,12 
20 
 
458 
(400) 398 
 
Alla mått i mm 
 
Figur  V 
Klangelementens dimensioner. 
 
 
 
 
79 
 
Bilaga 6. Placering av spelstångsupphängning 
Placeringen av instrumentets spelstångsupphängning genomfördes i följande steg: (Samma teori 
tillämpades för staketet) 
1. De stånglängder som gav rätt ton liksom de önskade avstånden mellan 
upphängningsskruvarna har tidigare beräknats och listas i Bilaga 5. Stänger och 
upphängningar. I en CAD-fil modellerades ett av segmentens övre och undre bräda. I den 
övre brädan placerades hål på en rak horisontell linje, medan den nedre brädans hål 
placerades på ett avstånd från de övre hålen som motsvarade avståndet mellan stängernas 
hål. Se Figur  VI. 
 
 
 
 
Figur  VI 
Den övre och undre brädan som spelstängerna ska fästas i, med hål för stängernas skruvar. 
 
2. En rak linje drogs på så sätt att de vertikala avstånden till hålen i den nedre brädan 
minimerades. Se Figur  VII. 
 
3.  
           
 
 
Figur  VII 
En rät linje har dragits mellan hålen. Till höger visas en närbild av tre av hålen. 
 
4. För att göra borrning av hålen i brädorna enklare flyttades upphängningshålen till den 
raka linjen. Se Figur  VIII. 
 
           
 
 
Figur  VIII 
Hålen har flyttats till den räta linjen. Till höger visas en närbild av tre av hålen. 
 
80 
 
5. Detta medförde att placeringen av hålen i stängerna behövde justeras för att stängerna 
skulle kunna hängas upp. Även de justerade måtten redovisas i Bilaga 5. Stänger och 
upphängningar. Eftersom linjen som hålen sitter på är vinklad är det omöjligt att få dessa 
hål att matcha stängernas hål perfekt (samtidigt som alla komponenter endast måttsätts 
med hela millimetrar). För att lösa detta problem är upphängningshålen i brädorna extra 
stora (10 mm i diameter) vilket betyder att M8-skruvarna lätt kan träs in. Se Figur  IX. 
Stängernas upphängningshål skulle placeras på ett avstånd från kanten motsvarande 6 % 
av stångens totala längd. De hål som avvek mest från detta värde placerades på ett 
avstånd motsvarade 6,55 % av stångens längd, vilket ansågs högst rimligt. Tonen som 
klangelementen ger upphov till måste dock testas i ett senare skede. 
 
 
 
Figur  IX 
Stängernas infästning är utformad på så sätt att M8-skruvarna inte centreras i brädornas hål. En av 
stängerna har här markerats i rött och skruvarna har utelämnats. 
81 
 
Bilaga 7. Ritningar för funktionsmodell 
 
82 
 
Bilaga 8. Konstruktionsunderlag Gläntan: Boule 
 
Montering, Gläntan: Boule 
1. Den markliggande träramen läggs ut på samma sätt som Lappsets övriga liknande 
träramar. Räckets ben sätts på plats i marken enligt Lappsets befintliga metoder. 
2. Ett träräcke skruvas fast i ett av de yttre benen. Skruvar träs sedan genom räckets ena 
beslag och mittbenet på så sätt att skruvskallarna är vända inåt mot räcket.  
3. Nästa träräcke träs upp på de fria skruvarna och fästs med muttrar. Räcket skruvas också 
fast i ytterbenet. 
4. Ett poängindikatorrör träs upp på en av tvärslåarna. 
5. Denna tvärslå sticks in i det översta hålet i valfritt ben tills det tar stopp. Se Figur  X. 
6. Den andra änden sticks in i hålet på samma höjd i benet bredvid och tvärslån skruvas fast 
i båda benen. 
7. Ett poängindikatorrör träs upp på ytterligare en tvärslå. 
8. Denna tvärslå sticks in i det översta hålet i ytterbenet tills det tar stopp. 
9. Den andra änden sticks in i hålet på samma höjd i mittenbenet och tvärslån skruvas fast i 
båda benen. 
10. Resterande tvärslåar monteras på samma sätt men utan poängindikatorrör. 
 
    
 
Figur  X 
En tvärslå sticks in i ett ytterben (t.v.) och sedan in i mittenbenet (t.h). 
 
83 
 
Ritningar, Gläntan: Boule 
 
Resterande ritningar bifogas av praktiska skäl fristående från rapporten. En ritningsbilaga 
omfattande totalt 48 sidor har utgivits separat. 
84 
 
Bilaga 9. Konstruktionsunderlag Gläntan: Klinka 
 
Montering, Gläntan: Klinka  
1. Instrumentets tre ben sätts på plats i marken enligt Lappsets befintliga metoder. 
2. Det ena klangsegmentet lyfts upp av den ena montören och den andra drar fast de två 
översta skruvarna. På så sätt hålls klanghalvan på plats utan att någon behöver lyfta den. 
3. De båda montörerna skruvar fast klangsegmentet i instrumentets ben. 
4. Samma förfarande upprepas för det andra klangsegmentet. 
 
85 
 
Ritningar, Gläntan: Klinka 
 
Resterande ritningar bifogas av praktiska skäl fristående från rapporten. En ritningsbilaga 
omfattande totalt 48 sidor har utgivits separat. 
86 
 
Bilaga 10. Konstruktionsunderlag, Gläntan: Skala 
 
Montering, Gläntan: Skala 
1. Staketets ben sätts på plats i marken enligt Lappsets befintliga metoder. 
2. Tvärslåar, träräcken och klangsegmentet läggs förslagsvis ut på marken vid de ben som 
de ska sättas fast i. 
3. Klangsegmenten lyfts upp och skruvar träs genom hål och ben på så sätt att 
skruvskallarna är vända inåt mot klangsegmenten. Inga muttrar används ännu. 
4. Träräcken och tvärslåar träs upp på skruvarna från steg 3. Sedan dras muttrar fast i varje 
skruv för att låsa dessa komponenter på plats. I det nästföljande benet fästs dessa 
träräcken och tvärslåar på samma sätt som klangelementet, med inåtvända skruvskallar. 
5. Följande segment monteras på samma sätt som beskrevs ovan. 
 
87 
 
Ritningar, Gläntan: Skala 
 
Resterande ritningar bifogas av praktiska skäl fristående från rapporten. En ritningsbilaga 
omfattande totalt 48 sidor har utgivits separat. 
 

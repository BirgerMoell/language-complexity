Sverigedemokraternas hyllning till Roger Pontares ”När vindarna viskar mitt namn”Efter Roger Pontares seger i Melodifestivalen 2000 hyllas vinnarbidraget på de främlingsfientliga Sverigedemokraternas hemsida. Lars Johansson skriver i artikeln ”- Ni förstår inte texten” i Aftonbladet 12/3 2000 om att Pontare förtvivlat säger att ”de har absolut inte förstått budskapet”. Sången är menad att ge kraft och styrka åt samhällets minoritetsgrupper.En av de två låtskrivarna, Peter Dahl, säger att texten är en hyllning till alla som blir utsatt för någon form av förföljelse.Det är väl kanske framför allt textraderna ”Aldrig sviker jag mitt land, när vindarna viskar mitt namn” och ”Ge mig kraft att försvara mitt land” som Sverigedemokraterna har fastnat för. Men jag håller med Dahl när han säger att texten absolut inte kan tolkas rasistiskt. Dessutom framförs bidraget av en creeindian, en inuit och två personer med samepåbrå. Detta tycker jag verkligen är bevis på att texten inte är främlingsfientlig och att den verkligen är tillägnad Sveriges och världens minoritetsgrupper.Pontare avslutar intervjun med att säga att det är ”fruktansvärt synd att de mörka krafterna måste komma in och försöka förstöra något som egentligen är menat att stärka alla människor, oavsett hudfärg eller nationalitet.”Jag kan inte annat än hålla med. Det är oerhört sorgligt med rasism och det kan aldrig försvaras. Jag kan inte förstå varför man inte respekterar andra människor och låter de...
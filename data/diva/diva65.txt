 
 
Building Information Modeling 
 
En möjlig modern arbetsmetod 
för Sweco Theorells AB 
 
 
 
 
 
 
EMIL HOOLMÉ 
 
 
 
 
 
Examensarbete 
Stockholm, Sverige 2007 
 
 
 
 
Building Information Modeling 
 
En möjlig modern arbetsmetod för Sweco Theorells AB 
 
av 
 
Emil Hoolmé 
 
 
 
 
 
Examensarbete MMK 2007:68 MCE147 
KTH Industriell teknik och management 
Maskinkonstruktion 
SE-100 44  STOCKHOLM 
 
 
1
 
 
 
 
Examensarbete MMK 2007:68 MCE147 
 
Building Information Modeling 
En möjlig modern arbetsmetod för Sweco Theorells AB 
 
 
 
 
 
 
Emil Hoolmé 
Godkänt 
2007-10-23 
Examinator 
Lars Hagman 
Handledare 
Diana Malvius 
 
Uppdragsgivare 
Sweco Theorells AB 
Kontaktperson 
Hans Lif 
Sammanfattning 
För att möta konkurrensen inom byggbranschen ställs det krav på effektivitet och användning 
av fungerande datorverktyg och arbetsmetoder. Datorverktygen som utvecklas kontinuerligt 
kan ligga till grund för en ny arbetsmetod. Morgondagens arbetsmetod kan vara Building 
Information Modeling (BIM). 
 
I detta examensarbete ges en förståelse för vad BIM är och vilka krav det ställer på Sweco 
Theorells för att det ska kunna användas effektivt. Förståelsen ges genom att teori inom ämnet 
sammanställts och utförda BIM-projekt identifierats. Olika discipliners och individers sätt att 
agera och tänka i byggprocessen förklaras genom en intervjustudie som genomförts.  
 
Begreppet BIM används flitigt inom byggbranschen. Problemet är att ingen har en klar 
förståelse för vad BIM är och vad det innebär. Var individ har sin definition av begreppet. 
BIM måste ses som en framtida naturlig utveckling av främst projekteringsprocessen utifrån 
de möjligheter som ges med objektbaserade datorverktyg och interoperabillitet dem emellan. 
Då de moderna objektbaserade datorverktygens fulla kapacitet används blir en modern 
arbetsmetod ett naturligt steg i utvecklingen. 
 
Målet och syftet med BIM är att underlätta ett effektivt arbete för att möjliggöra bättre 
nybyggnationer. En produktifiering av en modern projekteringsprocess i linje med BIM är en 
möjlig framtida utveckling för Sweco Theorells. Den nya projekteringsprocessens riktas mot 
att effektivt och strukturerat skapa en virtuell modell av byggnaden. För att möjliggöra 
produktifieringen av projekteringsprocessen ställs det krav på att involverade arkitekter, 
konstruktörer, installationskonsulter och projektledare tillsammans genomför 
produktifieringen och skapar gemensamma standarder och kategoriseringar av information 
och data.  
 
2
 
3
 
 
 
 
 
Master of Science Thesis MMK 2007:68 MCE147
 
Building Information Modeling 
A possible work method for Sweco Theorells AB 
 
 
 
 
 
 
Emil Hoolmé 
Approved 
2007-10-23 
Examiner 
Lars Hagman 
Supervisor 
Diana Malvius 
 
Commissioner 
Sweco Theorells AB 
Contact person 
Hans Lif 
Abstract 
To challenge the competition within the construction business there are requirements in 
effectiveness and use of operating computer based programs and work-methods. The 
computer based programs are continuously improved and can at some point be the start of a 
new work-method. The work-method of tomorrow can be Building Information Modeling 
(BIM).  
 
This Master of Science Thesis gives an understanding in what BIM is and what the 
requirements for Sweco Theorells are in a future BIM-use as a consulting-firm. The 
understanding is presented through a study of theory within the subject. The way of thinking 
and acting among different disciplines and individuals within the building process is 
explained through an interview study.   
 
The term BIM is regularly used. The main issue is that nobody has a clear understanding of 
what BIM means and what it contains. Each individual has his/her own definition. The 
misunderstanding is that BIM has to be seen as a natural development based on the 
possibilities given with the modern object based programs with interoperability. When the 
object based programs with interoperability are correctly used a possible result is a new work-
method. 
 
The aim and object of BIM is to make it easier to build better new housing estates. A 
productification of a modern Design and Construction Process focused on BIM and belonging 
benefits is a possibility to enable future competitiveness for Sweco Theorells. The new 
modern Design and Construction Process aim is to produce a virtual model of the building by 
all included disciplines and individuals. To enable the productification of the modern Design 
and Construction Process, Sweco Theorells has to start an intimate co-operation with 
architects, constructers and project managers and together create collective standards and 
categorizations of information and data. 
 
 
4
 
5
Förord 
Uppsatsen är resultatet av det examensarbete jag skrivit på KTH, Integrerad 
produktutveckling, i samarbete med Sweco Theorells AB. Information och material för 
uppsatsen har jag hämtat från litteratur inom för uppgiften intressanta områden samt genom 
diskussioner och intervjuer. 
 
Jag vill tacka Sweco Theorells AB för att de gett mig möjlighet att skriva examensarbetet. Jag 
vill också tacka alla personer som ställt upp på intervjuer. Personer jag speciellt vill tacka är: 
 
Anders Lindblad  
Sweco Theorells Sundsvall 
Diana Malvius  
KTH Integrerad produktutveckling 
Gustav Jansson  
Sweco Theorells Stockholm 
Hans Lif  
 
Sweco Theorells Stockholm 
Marko Granroth  
Sweco Theorells Stockholm 
Mats Olsson   
Sweco Theorells Stockholm 
Stefan Sundström  
Sweco Theorells Sundsvall 
 
Stockholm, oktober 2007 
 
Emil Hoolmé 
 
6
Förkortningslista 
BIM 
- Building Information Modeling 
BIM-modell - Building Information Model 
IAI 
- International Alliance of Interoperability 
IDM 
- Information Delivery Manual 
IFC 
- Industry Foundations Classes 
IPU 
- Integrerad produktutveckling 
LCC 
- Life Cycle Cost 
NBIMS 
- National Buildning Information Model Standard 
NIBS 
- National Institute of Building Science 
PDM 
- Product Data Management 
PLM 
- Product Lifecycle Management 
3D 
- tredimensionell  
4D 
- 3D inklusive tid 
5D 
- 4D inklusive kostnad 
 
 
7
Innehåll 
SAMMANFATTNING ......................................................................................................................................... 1 
ABSTRACT........................................................................................................................................................... 3 
FÖRORD ............................................................................................................................................................... 5 
FÖRKORTNINGSLISTA.................................................................................................................................... 6 
INNEHÅLL ........................................................................................................................................................... 7 
1 
INLEDNING................................................................................................................................................ 9 
1.1 
SWECO.................................................................................................................................................. 9 
1.2 
BAKGRUND........................................................................................................................................... 9 
1.3 
SYFTE OCH MÅL.................................................................................................................................... 9 
1.4 
UPPGIFTSFORMULERING ....................................................................................................................... 9 
1.5 
AVGRÄNSNINGAR............................................................................................................................... 10 
2 
METOD...................................................................................................................................................... 11 
2.1 
ANGREPPSSÄTT................................................................................................................................... 11 
2.1.1 
Teoristudie..................................................................................................................................... 11 
2.1.2 
Intervjustudie................................................................................................................................. 11 
2.2 
VALIDITET OCH RELIABILITET ............................................................................................................ 12 
3 
BYGG OCH BIM ...................................................................................................................................... 13 
3.1 
BYGGPROCESSEN................................................................................................................................ 13 
3.2 
PARTNERING....................................................................................................................................... 13 
3.3 
ETT MODERNT ARBETSSÄTT................................................................................................................ 14 
3.3.1 
Building Information Model.......................................................................................................... 15 
3.3.2 
Building Information Modeling..................................................................................................... 16 
3.3.3 
Building Information Modeling för var disciplin .......................................................................... 20 
3.4 
INDUSTRIELLT BYGGANDE.................................................................................................................. 20 
3.5 
STANDARDISERING ............................................................................................................................. 21 
3.5.1 
BIM-standardisering – NBIMS ..................................................................................................... 21 
3.5.2 
Processtandardisering – IDM....................................................................................................... 21 
4 
FÖRÄNDRINGSARBETE....................................................................................................................... 23 
4.1 
NULÄGESANALYS – FÖRÄNDRINGENS FYRA RUM OCH SWOT ........................................................... 23 
4.2 
IMPLEMENTERINGSPROCESS – LEADING CHANGE............................................................................... 23 
5 
REFERENSPROJEKT............................................................................................................................. 26 
5.1 
ANVÄNDNING AV BIM-MODELL – TROMSÖ........................................................................................ 26 
5.2 
STÖD TILL FÖRVALTNINGSUNDERLAG – IFC-MBOMB ......................................................................... 27 
5.3 
PÅGÅENDE PROJEKT – SWECO THEORELLS......................................................................................... 30 
5.4 
INFORMATIONSHANTERING UR ETT LIVSCYKELPERSPEKTIV – PLM.................................................... 32 
5.5 
NYTÄNKANDE INOM SWECO – SUSTAINABLE CITY............................................................................. 33 
6 
INTERVJURESULTAT ........................................................................................................................... 35 
6.1 
INFORMATIONSUTBYTE....................................................................................................................... 35 
6.1.1 
Sweco Theorells-anställda ............................................................................................................ 35 
6.1.2 
Konstruktörer................................................................................................................................ 36 
6.1.3 
Arkitekter....................................................................................................................................... 36 
6.1.4 
Projektledare................................................................................................................................. 36 
6.1.5 
Beställare och förvaltare............................................................................................................... 37 
6.1.6 
IT-experter..................................................................................................................................... 37 
6.2 
KONTROLL.......................................................................................................................................... 37 
6.2.1 
Sweco Theorells-anställda ............................................................................................................ 37 
6.2.2 
Konstruktörer................................................................................................................................ 38 
6.2.3 
Arkitekter....................................................................................................................................... 38 
6.2.4 
Projektledare................................................................................................................................. 38 
 
8
6.2.5 
Beställare och förvaltare............................................................................................................... 38 
6.2.6 
IT-expert........................................................................................................................................ 39 
6.3 
SAMVERKAN....................................................................................................................................... 39 
6.3.1 
Sweco Theorells-anställda ............................................................................................................ 39 
6.3.2 
Konstruktörer................................................................................................................................ 40 
6.3.3 
Arkitekter....................................................................................................................................... 40 
6.3.4 
Projektledning............................................................................................................................... 40 
6.3.5 
Beställare och förvaltare............................................................................................................... 41 
6.3.6 
IT-expert........................................................................................................................................ 41 
6.4 
BIM.................................................................................................................................................... 42 
6.4.1 
Sweco Theorells-anställda ............................................................................................................ 42 
6.4.2 
Konstruktör ................................................................................................................................... 42 
6.4.3 
Arkitekter....................................................................................................................................... 43 
6.4.4 
Projektledning............................................................................................................................... 43 
6.4.5 
Beställare och förvaltare............................................................................................................... 43 
6.4.6 
IT-expert........................................................................................................................................ 44 
6.5 
SWECO THEORELLS ARBETE ............................................................................................................... 44 
6.6 
FRAMTID............................................................................................................................................. 45 
6.6.1 
Sweco Theorells-anställda ............................................................................................................ 45 
6.6.2 
Konstruktör ................................................................................................................................... 47 
6.6.3 
Arkitekter....................................................................................................................................... 47 
6.6.4 
Projektledning............................................................................................................................... 48 
6.6.5 
Beställare och förvaltare............................................................................................................... 48 
6.6.6 
IT-expert........................................................................................................................................ 49 
7 
ANALYS OCH DISKUSSION................................................................................................................. 51 
7.1 
NULÄGESANALYS............................................................................................................................... 51 
7.1.1 
Informationsutbyte ........................................................................................................................ 54 
7.1.2 
Samverkan..................................................................................................................................... 55 
7.1.3 
Kontroll och förståelse.................................................................................................................. 56 
7.1.4 
Resursbesparingar ........................................................................................................................ 56 
7.2 
HANDLINGSPLAN................................................................................................................................ 58 
7.2.1 
Handlingsplan för Sweco Theorells .............................................................................................. 59 
7.2.2 
Produktifiering av projekteringsprocessen ................................................................................... 60 
7.3 
SWOT-ANALYS.................................................................................................................................. 63 
8 
SLUTSATS................................................................................................................................................. 65 
9 
REKOMMENDATIONER....................................................................................................................... 66 
10 
REFERENSER .......................................................................................................................................... 67 
BILAGA 1 - TIDSPLAN .................................................................................................................................... 69 
BILAGA 2 - RISKANALYS .............................................................................................................................. 70 
BILAGA 3 - INTERVJUGUIDE ....................................................................................................................... 71 
BILAGA 4 – PRODUKTION (TOYOTA)........................................................................................................ 73 
BILAGA 5 – PRODUKTUTVECKLING (TOYOTA).................................................................................... 75 
BILAGA 6 – MODULARISERING.................................................................................................................. 78 
BILAGA 7 – KVALITETSFÖRBÄTTRING, SIX SIGMA............................................................................ 79 
BILAGA 8 – KONTINUERLIG FÖRBÄTTRING, GEMBA KAIZEN........................................................ 80 
 
 
9
1 Inledning 
I detta kapitel beskrivs Sweco och examensarbetets bakgrund, syfte, mål, uppgiftsformulering 
och avgränsningar.  
1.1 Sweco 
Sweco är ett konsultbolag bestående av fjorton svenska och tolv utländska dotterbolag vilka 
bedriver sin verksamt inom industri, miljö, energi, infrastruktur, bygg, fastighet och transport. 
Bolagets hemmamarknad är Norden men verksamhet bedrivs också i Östeuropa genom 
dotterbolag i Ryssland, Estland, Litauen och Bulgarien. Projektexport sker även till Asien, 
Afrika, Mellanöstern och Mellan- och Sydamerika. 
 
Examensarbetet genomförs på Sweco Theorells som är ett av Swecos svenska dotterbolag. 
Sweco Theorells verkar inom områdena VVS, el, brand, systemintegration, automation, tele 
och installationsrelaterade FM-tjänster. Sweco Theorells erbjuder tjänsterna rådgivning, 
projektering, kontroll och besiktning. 
1.2 Bakgrund 
För att möta konkurrensen inom byggbranschen ställs det krav på effektivitet och användning 
av fungerande datorverktyg och arbetsmetoder. Datorverktygen som utvecklas kontinuerligt 
kan ligga till grund för en ny arbetsmetod inom byggbranschen. Ett begrepp som nämns i 
samband med en framtida arbetsmetod är Building Information Modeling (BIM). 
1.3 Syfte och mål 
Syftet med examensarbetet är att: 
 
- 
ge en förståelse för vad BIM är och vilka krav det ställer på Sweco Theorells för att 
det ska kunna användas effektivt. 
- 
undersöka vilka styrkor och möjligheter, samt svagheter och hot BIM medför för 
Sweco Theorells. 
1.4 Uppgiftsformulering 
Examensarbetet ska beskriva: 
 
- 
BIM och förändringsarbete. 
- 
tidigare utförda BIM-projekt och visa på paralleller till andra branscher och företag. 
- 
hur olika discipliner i byggprocessen agerar och tänker. 
 
Examensarbetets ingående delar ska ligga till grund för en nulägesanalys, handlingsplan och 
SWOT-analys för att visa hur Sweco Theorells bör paketera BIM för att möjliggöra effektiv 
BIM-användning i projekt.  
 
10
1.5 Avgränsningar 
För att möjliggöra genomförande av examensarbetet på bestämd tid har några antaganden och 
avgränsningar gjorts. I examensarbetet ska: 
 
• 
BIM behandlas som att programvarorna har interoperabillitet. Med att programvarorna 
har interoperabillitet menas att det inte finns något data- och informationsgränssnitt 
dem emellan. Data och information från en programvara kan skickas och direkt 
användas i en annan. 
• 
inte teknik kopplat till BIM behandlas. 
• 
en handlingsplan för Sweco Theorells enbart tas fram. 
 
11
2 Metod 
För att möjliggöra ett lyckat slutresultat, samt säkerställa att arbetsgången ligger i fas med de 
milstolpar1 som satts upp av avdelningen Integrerad produktutveckling (IPU) sammanställdes 
en planeringsrapport innehållande en tidsplan (bilaga 1) och en riskanalys (bilaga 2). 
Planeringsrapporten innehöll även sammanställning av bakgrund, syfte, mål, 
uppgiftsformulering och avgränsningar. 
2.1 Angreppssätt 
I överenskommelse med handledare från KTH och Sweco Theorells bestämdes att grunden i 
examensarbetet skulle vara en teori- och en intervjustudie. Utifrån grunden skulle därefter 
analyser göras och slutsatser dras med uppsatsens uppgiftsformulering i fokus. 
2.1.1 Teoristudie 
Teoristudien syftade till att skapa en kunskapsbas kring BIM, förändringsarbete och 
närliggande områden.  
 
Den första fasen i genomförandet av examensarbetet bestod av informationsinhämtning som 
riktades mot BIM. Referensprojekt och företag som använt BIM eller liknande arbetssätt var 
också av intresse. Informationsinhämtningen genomfördes för att ge en förståelse för 
arbetsmetoden och vilka närliggande områden som är kopplade till dessa. 
 
Med en växande förståelse för BIM och närliggande områden bestämdes vilken teori som var 
relevant för arbetets innehåll. Den relevanta teorin sammanställdes för uppsatsen. 
2.1.2 Intervjustudie 
Intervjustudien syftade till att undersöka verkligheten. Till en början bestod denna av 
informella diskussioner med personer på Sweco Theorells. Därefter genomfördes en 
intervjustudie för att ge en förståelse för hur företag, discipliner och individer tänker och 
agerar. För att ge intervjustudien en bred förståelse för BIM intervjuades 21 personer inom 
sex yrkesområden: 
 
- 
Sweco Theorells-anställda (VVS-konsulter, affärsutvecklare, IT-ansvarig, 
regionschef) 
- 
Konstruktörer 
- 
Arkitekter 
- 
Projektledare 
- 
Beställare och förvaltare 
- 
IT-experter 
 
Enligt Eriksson och Wiedersheim-Paul (1999) stödjer semistrukturerade intervjuer 
möjligheten för de intervjuade att ge sin egen syn på situationen. Därför utfördes intervjuerna 
som semistrukturerade. För att stödja intervjuerna och underlätta sammanställning av 
intervjuresultaten sammanställdes en intervjuguide (bilaga 3). Intervjuguiden bestod av ett 
antal väl formulerade frågor i en sådan ordning att de fungerade som mall och stöd vid 
intervjutillfällena. Intervjuerna spelades in och sammanställdes för att minska förlust av 
intervjuresultat. Intervjuresultaten sammanställdes för uppsatsen. 
                                                 
1 http://www.md.kth.se/body/edu/exjobb/Examensarbetsprocessen_vid_IPU.pdf (2007-06-15) 
 
12
 
2.2 Validitet och reliabilitet 
För att uppsatsens innehåll ska kunna anses korrekt och relevant krävs en viss grad av 
validitet och reliabilitet. Validiteten definieras som utförandets möjlighet att undersöka det 
som är avsett att undersökas medan reliabiliteten avser utförandets tillförlitlighet enligt 
Josefsson (2006). I arbetets genomförande har det varit av stor vikt att frågor som ställs i 
intervjuerna behandlat intressanta områden för uppgiften och är formulerade på ett sådant sätt 
att de ger användbara och relevanta svar, vilket bidrar till en hög validitet. Med intervjuguiden 
och formulerade frågor möjliggörs att någon annan med samma angreppssätt skulle få samma 
eller liknande resultat vilket visar på undersökningens tillförlitlighet och reliabilitet. Graden 
av reliabiliteten i uppsatsen höjs även av ett metodavsnitt då detta ger möjlighet att med 
samma angreppssätt få liknande resultat. 
 
 
13
3 Bygg och BIM 
I detta kapitel beskrivs relevant teori. 
3.1 Byggprocessen 
Varje byggprojekt är unikt. Det finns dock vissa karakteristiska drag som återkommer i alla 
byggprojekt enligt Stinzing (2005). Dessa generella drag sammanfattas i begreppet 
byggprocessen och omfattar planering, utveckling och genomförande av ett byggprojekt. Det 
finns varierande utformning av processen med varierande fördelning av insatser, inflytande 
och ansvar. Stinzing (2005) delar processen i två delar, den icke-materiella delen och den 
materiella delen. Delarna består av delprocesser. Den icke-materiella processen består av 
delprocesserna beslutsfattande, informationshantering, formgivning och teknisk konstruktion, 
kunskapsutveckling och redovisning av handlingar. Den materiella processen består av 
delprocesserna upphandling, inköp, industriell tillverkning, byggande, montage och 
installationsarbete samt slutlig driftsättning. För ett lyckat slutresultat måste delprocesserna 
riktas mot projektets övergripande mål. 
 
Enligt During och Fällås (2007) delas byggprocessen in i de tre övergripande processerna: 
 
• 
utrednings-, program- och projekteringsprocessen 
• 
byggandeprocessen 
• 
förvaltningsprocessen 
 
I det fortsatta examensarbetet används denna processuppdelning, Figur 1. 
 
 
Figur 1 – Byggprocessen med tre övergripande delprocesser (During och Fällås 2007) 
 
I utrednings-, program- och projekteringsprocessen utförs en produktbestämningen som ska 
resultera i sammanställning av byggnadens programhandling, systemhandling och 
bygghandling enligt During och Fällås (2007). I byggandeprocessen skapas produkten som 
ska resultera i en färdig byggnad medan förvaltningsprocessen innefattar 
produktanvändningen.  
3.2 Partnering 
I början av 2000-talet uppkom en förändringsdiskussion inom byggbranschen för att försöka 
undvika de problem som finns i arbetet enligt Fernström (2003). Problemen är höga 
kostnader, brist på förtroende och andra kvalitets- och miljöproblem. En möjlig lösning på 
problemen är användning av partnering enligt Fernström (2003). 
 
 
14
Konkurrensen hårdnar inom alla branscher och det är omöjligt att vara bäst på allt. Därför är 
det viktigt att skapa förutsättningar för att kunna konkurrera i nuet och i framtiden med att 
starta långvarigt samarbete med andra parter. Enligt Fernström (2003) har andra branscher än 
byggbranschen redan insett nyttan med att gå från transaktionsaffärer till relationsaffärer där 
fokus sätts på att göra affärer tillsammans över tiden genom en långsiktigt fördjupad 
kundrelation. De främsta fördelarna med partnering för involverade är enligt Fernström 
(2003):  
 
• 
Tidig påverkan. 
• 
Fokusering på kunden genom hela processen. 
• 
Förbättrad förståelse för vad var och en bidrar med. 
 
Medvetenhet om vad var och en i teamet kan bidra med för att nå bästa helhetslösning 
Partnering grundar sig i ett arbetssätt där involverade i ett projekt fokuserar sina insatser till 
helhetslösningar genom att skapa bästa totallösning för kunden. Partnering är en 
samverkansform och ett arbetssätt där involverade tillsammans genomför ett projekt. I 
projektet bidrar de involverade i projektet kunskaps- och erfarenhetsmässigt med fokus på 
helhet och framtid. Partnering är enligt Fernström (2003) en avsiktsförklaring mellan två eller 
flera parter som bygger på samverkan, förtroende och dialog, med målet att ge kunden en 
helhetslösning. 
 
Det är viktigt att inom byggbranschen skapa grunden för partnering bland arkitekter, konsulter 
och installatörer som redan idag är med i ett tidigt skede enligt Fernström (2003). Genom 
partnering från projektets start skapas fördelar för kunden. Med enkla medel i 3D-, 4D- och 
5D-CAD kan visualiseringar för varierande lösningar skapas, vilket ger en enkel förståelse för 
kundens ändringar och tillägg i tid- och resursåtgång. På så sätt tas optimerade lösningar fram. 
 
Fernström (2003) påpekar att möjligheten att beställaren och förvaltaren kan jämföra 
alternativa lösningar ger branschen ett lyft. 3D-, 4D och 5D-CAD styr arbetet mot industriellt 
byggande där den slutliga byggarbetsplatsen blir en modern monteringsanläggning med bättre 
kvalitet. 
 
För att lyckas med partnering ställs det krav på organisationen och medarbetarna enligt 
Fernström (2003). Kraven är: 
 
• 
Ärlighet – Förtroende – Öppenhet – Tillit 
• 
Att fokus ligger på Kunden – Kundnyttan – Mervärden 
• 
Processtänkande med helhetslösningar för kunden i fokus 
• 
Gemensam vision, delmål, slutmål och incitament 
• 
Ledarskap och teamwork 
• 
Kommunikation och information 
• 
Konflikthantering och problemlösning 
• 
Riskbedömning och riskfördelning 
3.3 Ett modernt arbetssätt 
Här beskrivs Buildning Information Model (BIM-modell), Buildning Information Modeling 
(BIM) och vad det innebär för de olika disciplinerna. 
 
15
3.3.1 Building Information Model 
En BIM-modell är en virtuell modell av verkligheten. I modellen samlas och organiseras all 
information i en byggnads livscykel. Enligt NIBS (2007) samlas information innehållande 
både den fysiska och logiska sammansättningen av objekten och byggnaden. BIM-modellen 
beskrivs av Gustafsson (2006) som en virtuell prototyp alternativt en virtuell produktmodell. 
En BIM-modell skapas av en objektbaserad digital representation av ingående delar. Rätt 
skapad kan en BIM-modell benämnas som en smart 3D-modell enligt Gustafsson (2006). 
 
En viktig del för att möjliggöra en BIM-modell beskrivs som att de involverade disciplinerna i 
ett projekt samarbetar i skapandet av modellen enligt NIBS (2007), Figur 2. Samarbetet sker 
mellan disciplinerna genom hela byggprocessen. I utrednings-, program- och 
projekteringsprocessen adderar, använder, uppdaterar och modifierar disciplinerna 
informationen i modellen. Därefter används modellens information samt uppdateras och 
modifieras för att behållas korrekt.  
 
 
Figur 2 – Informationsutbyte för olika discipliner i BIM-modell (Sweco 2007) 
 
Resultatet av en skapad BIM-modell är en virtuell prototyp som kan visualiseras, granskas 
och testas på olika sätt, Figur 3. Användningen av BIM-modellen resulterar i besparingar i tid, 
pengar och material enligt NIBS (2007). Exempel på användning av BIM som ger besparingar 
är enligt NIBS (2007):  
 
- 
Helhetsvisualisering 
- 
Eliminering av fel 
- 
Kollisionskontroll 
- 
Mängdning 
- 
4D (tidskontroll) 
- 
5D (kostnadsestimering) 
- 
Utrustningsinventering 
- 
Byggnadsdrift 
- 
Platstilldelning 
- 
Underhåll och reparationer 
- 
Krisrespons 
 
 
 
16
 
Figur 3 – Integrerade verktyg för effektiv projektering (Sweco 2007) 
 
Genom användning av en BIM-modell kan analyser och simuleringar av byggnaden göras 
från ett tidigt skede utifrån den information modellen fyllts med enligt NIBS (2007), Figur 4. 
Som exempel kan kontroll av installationsprocess, utrustningskrav och energi-, ljus- och 
hållfasthetsanalyser göras och visualiseras.  
 
 
Figur 4 – Visualiseringar hämtade ur en och samma BIM-modell (NIBS 2007) 
 
För att kunna skapa en BIM-modell krävs enligt NIBS (2007) en interoperabillitet mellan 
datorverktygen. Detta för att möjliggöra ett informationsflöde och informationsutbyte mellan 
disciplinerna. Ett neutralt filformat skapar en sådan koppling. International Foundation 
Classes (IFC) är ett neutralt filformat skapat av International Alliance for Interoperability 
(IAI). IFC är ett av flera neutrala filformat och hanterar olika objekttyper och deras 
information2: 
 
- 
byggnadens objekt, exempelvis tak, väggar, kanaler, och apparater. 
- 
objektens egenskaper och relationer till andra objekt. 
- 
drift och underhållsplaner, kontrakt med mera. 
3.3.2 Building Information Modeling 
I jämförelse med andra industrier har byggindustrin varit långsam på att anamma de 
möjligheter som är kopplade till den utveckling som skett inom data- och programbranschen 
                                                 
2 http://www.siai.se/mallar/siai.aspx?pageID=15 (2007-09-26) 
 
17
enligt Gordon och Holness (2006). Trots att arkitekt- och konstruktionsritningar är CAD-
ritade fortsätter de att vara bilder som är limiterade till att bara förmedla information visuellt.  
Utvecklingen av de 3D-baserade programvarorna i kombination med att de bygger på neutrala 
filformat innebär att smarta 3D-modeller kan skapas. Arbetsmetoden BIM fokuserar arbetet 
på att effektivt, enkelt och organiserat skapa BIM-modellen. 
 
Datorverktygen idag erbjuder enligt Gordon och Holness (2006) fullt integrerad 4D- och 5D-
modellering där data koordineras med hjälp av interoperabillitet kombinerat med standarder 
för skapandet av BIM-modellen. BIM förklaras som en lösning på en kompetent och 
kostnadseffektiv byggprocess enligt NIBS (2007). Målet med BIM är enligt Gordon och 
Holness (2006) och NIBS (2007) att arbetet i utrednings-, program- och 
projekteringsprocessen, Figur 1, leder till en 5D-modell som kan granskas och analyseras 
innan byggnadsprocessen påbörjas. Involverade i byggnads- och förvaltningsprocessen nyttjar 
och uppdaterar sedan informationen. 
 
Enligt Abelin (2007) är BIM ett modernt arbetssätt som kan förändra byggbranschen. Att 
använda BIM innebär att information om byggnationen samlas och varje skede i 
byggprocessen kan stämmas av mot uppsatta mål. Strategiska beslut kan på så sätt enkelt tas. 
 
Fördelar med BIM enligt Gordon och Holness (2006) är: 
 
- 
möjliggör visualisering 
- 
konstruktionsintelligens i ritningarna 
- 
ger en databas med all information för involverade discipliner 
- 
ger ett fungerande projektstyrningsverktyg 
- 
förbättrar sökmöjligheter i information 
- 
ger automatiserad mängdning 
- 
minskar väntetider och ansträngningar 
 
Resultaten av fördelar är enligt NIBS (2007): 
 
• 
bättre förståelse för koncept  
• 
mer fokus på värdeskapande delar 
• 
snabbare iterationer 
• 
minskat antal fel och försummelse 
• 
mindre förluster i material och tid 
• 
inget dubbelarbete  
• 
ökad säkerhet 
• 
bättre estimeringar för kostnad, tid och material 
 
Genom byggprocessen sker informationsförluster mellan discipliner och skede på grund av en 
sekventiell arbetsgång med bristande samarbete och interoperabillitet enligt NIBS (2007), 
Figur 5. Arbetsmetoden BIM syftar till att eliminera informationsglappen. Enligt NIST3 är 
den estimerade kapitalvinsten som kan göras gällande större återanvändning av data inom den 
amerikanska byggnadsindustrin 15,8 miljarder dollar per år.  
 
                                                 
3 NIST – U.S. Department of Commerce Technology Administration, National Institute of Standards and 
Technology 
 
18
 
Figur 5 – Informationsförlust under byggprocessen (NIBS 2007) 
 
Genom att arbeta i realtid mot en BIM-modell skapas ett obrutet informationsflöde mellan 
involverade enligt Gordon och Holness (2006). Potentialen i detta arbetssätt innebär minskat 
antal kommunikationssteg och eliminerar behovet av att översätta och skicka information 
vilket minskar tid och kostnad samt ökar exakthet och kvalitet. Informationen i BIM-modellen 
har potential att flyttas mellan delprocesserna och slutligen användas i förvaltningsprocessen 
enligt Stephens (2005).  
 
Genom att simuleringar, visualiseringar och kollisionskontroller kan göras i den virtuella 
modellen i tidiga skeden flyttas den värdeskapande processen framåt enligt NIBS (2007). På 
så sätt kan fel åtgärdas under design och konstruktionsfasen. I traditionellt arbete uppkommer 
felen först under byggande processen vilket bidrar till stora åtgärdskostnader. Möjligheterna 
att göra ändringar i tidiga skeden i den virtuella modellen är stora och görs till en låg kostnad, 
medan de i ett senare skede är svåra och kostsamma, Figur 6. 
 
  
Figur 6 – Möjlighet att göra förändringar vid specifik tid kontra vad det kostar (NIBS 2007) 
 
För att uppnå lyckat resultat med BIM krävs enligt NIBS (2007) att mer resurser läggs i ett 
tidigt skede. Det är i ett tidigt skede merparten av all information skapas. 
 
BIM bygger på ett livscykeltänk enligt NIBS (2007). Genom ett optimerat tillvägagångssätt 
med virtuell modellering, större möjligheter till tidigare analyser och simuleringar, minskat 
antal fel och ändringar under byggfasen, samt lägre förvaltnings- och underhållskostnader 
görs stora besparingar ur ett livscykelperspektiv, Figur 7.  
 
 
19
 
Figur 7 – Besparingar i BIM ur ett livscykelperspektiv (NIBS 2007) 
 
Att implementera och använda BIM innebär kostnader enligt Gordon och Holness (2006). 
Inom stora industriella projekt finns erfarenheter som visar på att användning av nytt 
arbetssätt i utrednings-, program- och projekteringsprocessen ger en merkostnad på 5% till 
10%, vilket motsvarar 0,25% till 0,5% av totala projektkostnaden enligt Gordon och Holness 
(2006). Den totala besparingen i stora projekt genom förbättrad koordination och minskat 
antal konflikter är mellan 3% och 7,5% av totala projektkostnaden enligt Gordon och Holness 
(2006). Synergieffekter i större användning av förtillverkat material och minskning av 
överflödigt material innebär besparingar på 7% till 10% av materialkostnaden enligt Gordon 
och Holness (2006). Den största potentiella besparingen påstås vara den som kommer från de 
värden som adderas till byggnaden och de resursbesparingar som kan göras i 
förvaltningsprocessen. 
 
Att BIM inte redan används beror på den investeringskostnad arbetssättet innebär enligt 
Gordon och Holness (2006). På grund av den hårda konkurrensen som råder är det svårt att 
motivera den framtunga kostnad som uppstår i införandet av en ny arbetsmetod. Teknologin 
är här men det är inte klart vad det praktiskt innebär. Det finns en rädsla för de förändringar 
det kräver enligt Gordon och Holness (2006). För att möjliggöra införandet av BIM krävs att 
fördelarna klargörs. Det krävs att beställare och förvaltare bestämmer och att entreprenörerna 
använder teknologin. Tillverknings- och konstruktionsindustrin måste också se fördelarna för 
att det ska införas och ge förväntade effekter. Dock visar det redan nu på en god investering 
att använda BIM. Potentialen och möjligheterna är för stora för att de ska ignoreras enligt 
Gordon och Holness (2006). 
 
Idag finns det enligt Aktuella byggen (nr. 4, 2007) tre faktorer som bromsar spridningen av 
BIM: 
 
1. Den manual som används idag för att skapa ett gemensamt sätt att rita i 3D är felaktig 
ur ett BIM-perspektiv. På grund av manualen har den svenska utvecklingen hämmats. 
CAD-manualen bör fokusera på öppenhet och lösningar som är mjukvaruoberoende. 
2. Det finns brister i gemensam förståelse för möjligheter, användning och ansvar av den 
gemensamma modellen. För användning av BIM krävs det att involverade parter 
bestämmer vem som ansvarar för vad och identifierar om fortbildning krävs. 
3. De juridiska frågorna om ägande av modellen återstår. Vem det är som ska ställas 
ansvarig vid brister i modellen och då den ändras. Det krävs att de juridiska frågorna 
klargörs och att en part tar ansvar för hela modellen. Den parten måste då ha en djup 
förståelse för byggprocessen, BIM och de neutrala filformaten.   
 
20
3.3.3 Building Information Modeling för var disciplin 
De olika disciplinerna i byggprocessen har varierande nytta av BIM enligt Persson (2007).  
 
Beställare: Genom användning av BIM finns möjligheten för beställaren att vara involverad 
genom hela projektet och momentant följa arbetet. Genom att visualisera tänkta lösningar och 
helhet kan beställaren involveras i beslutstagande och även ges en större förståelse för vilka 
effekter ändringar ger. Tidiga ekonomiska kalkyler blir mer korrekta då framtida ändringar 
elimineras. 
 
Projektledning: BIM underlättar kommunikationen mellan projektledare och de andra 
parterna. BIM innebär alltså ett styrverktyg för projektledningen. BIM ger insyn i projektet 
vilket innebär en fördel samt samgransknings- och koordineringsmöjligheter.  
 
Arkitekter: BIM ger arkitekterna möjlighet att enkelt och effektivt skapa 
ritningsframställningar, visualiseringar, presentationer, mängdförteckningar och ljus- och 
skuggstudier.  
 
Installationskonsulter: Visualiseringsmöjligheter och kopplingar till beräknings-, analys- och 
simuleringsprogram ger BIM installationskonsulterna ett brett användningsområde. 
Kollisionskontroll och mängdförteckningar ger installationskonsulter ett mervärde. 
 
Byggkonstruktörer: Genom ritningsproduktion, tillverkningsritningar, CNC filer, 
mängdförteckning, koordinering, provmontage och kopplingar till beräkningsprogram kan 
byggkonstruktörens arbete effektiviseras med hjälp av BIM.  
 
Entreprenörer: Nytta fås för entreprenörerna genom att simuleringar, visualiseringar, 
kopplingar till andra program, tidsplanering, mängdförteckning och inköpsplanering kan 
göras. Entreprenören har enligt Abelin (2007) totalgrepp över både projektets framskridande 
och kostnader under byggets gång med hjälp av BIM. 
 
Leverantörer: Ur BIM-modellen kan tillverkningsritningar och CNC-filer hämtas av företag 
som arbetar med prefabricering. Krav ställs dock på att modellen är korrekt på detaljnivå 
vilket kan underlättas om prefabricerande företag involveras i arbetsgången. För material- och 
konstruktionsleverantör kan mängdförteckningar direkt ur BIM-modellen hämtas.  
 
Förvaltning: Med den strukturerade informationshanteringen ges möjlighet för 
förvaltningsskedet att direkt återanvända information. På så sätt kan direkta 
hyresgästanpassningar till framtida reparationer och ombyggnationer stödjas. Ur den 
objektbaserade 3D-modellen kan drift- och underhållsinformation hämtas. Förvaltningen kan 
också involveras i skapandet av byggnaden genom visualiseringar.  
3.4 Industriellt byggande 
Krav på lägre produktionskostnader, kortare byggtider, felfria produkter och längre garantier 
är delar som ligger till grund för industriellt byggande enligt Boverket4. Grunden i det 
industriella byggandet är att tillverkning sker i fabrik och byggarbetsplatsen blir en 
monteringsplats. BIM är en arbetsmetod som stödjer industriellt byggande. 
 
                                                 
4 http://www.byggkostnadsforum.se/templates/Page____486.aspx (2007-09-25) 
 
21
Genom användning av BIM där allt ritande sker objektbaserat ges möjligheter till 
prefabricering. Prefabricering innebär att ingående delar helt, eller delvis, tillverkas på fabrik 
för att sedan transporteras till byggarbetsplatsen där de monteras på plats. Enligt Andersson 
(2005) är största fördelen det modultänk som ligger bakom prefabricering. Fördelar skapas 
genom att större volymer av var produkt kan tillverkas vilket ger kostandseffektivitet. 
Prefabricering ger fördelar genom att modulerna konstrueras och tillverkas i en påverkbar 
arbetsmiljö vilket medför kvalitetsvinster och förbättringar för anställda.    
 
Genom användning av BIM-modell och BIM kan fabrikationsproducerande parter 
kontinuerligt ta del av konstruktionsinformation enligt Persson (2007) och NIBS (2007). De 
producerande företagen kan vara delaktiga genom att delge information kring exempelvis 
storlek, vikt, konstruktion och kostnad i modellen samt vägleda arkitekter och konstruktörer 
att välja rätt. Genom det objektbaserade ritandet använder arkitekter, konstruktörer och 
installationskonsulter redan framtagna produkter från leverantörerna.  
3.5 Standardisering 
Här beskrivs standardisering av information och processer kopplat till BIM. 
3.5.1 BIM-standardisering – NBIMS 
För att BIM ska kunna användas måste det enligt NIBS (2007) skapas standarder för 
informationsskapandet och informationsutbytet för alla specifika delar under byggnadens 
livscykel. BIM har kommit att utvecklas till en värdefull arbetsmetod inom byggindustrin 
enligt NIBS (2007). Idag används BIM för att effektivisera de olika funktionerna genom 
integrering vertikalt medan det är avsett att också effektivisera funktionerna horisontellt 
genom en byggnads hela livscykel. 
 
National Building Information Standard (NBIMS) har som vision att en effektiviserad 
byggprocess ska uppnås genom en standardiserad informationsmodell. NBIMS har skapat en 
samling standarder vilka riktar sig direkt till användare för att skapa struktur och guidning i 
skapandet av informationsmodellen. NBIMS-kommittén är en kommitté ingående i National 
Institute for Building Sciences (NIBS) Facility Information Council (FIC) som skapat NBIMS 
vars uppdrag är att förbättra byggprocessen utifrån ett livscykelperspektiv genom användning 
av öppna standarder och integrerade informationsmodeller för involverade parter. 
3.5.2 Processtandardisering – IDM 
Information Delivery Manual5 (IDM) är en informationsuppbyggnadsstandard i form av en 
leveransmanual för information, som syftar till att ge identifiering av informations- och 
datakrav för de underliggande processerna i genomförandet av ett byggprojekt. IDM är en 
leveransmanual för information. Leveransmanualen skapas genom att de ingående 
delprocesserna identifieras, vilka discipliner som är delaktiga i var process, på vilket sätt de är 
delaktiga, vilken information som skapas var, samt hur informationen kan stödjas av 
mjukvaran. Leveransmanual skapas för att fungera som ett stöd och en grund till BIM för 
involverade i den övergripande processen och i delprocesserna samt utvecklare av mjukvara.  
 
                                                 
5 http://www.iai.no/idm/learningpackage/idm_index.htm (2007-08-25) 
 
22
För användaren ger IDM en förståelse och en arbetsbeskrivning samt visar på krav på vilken 
information som krävs var. Detta hjälper processen genom att göra: 
 
- 
informationsutbytet mellan discipliner förståligt. 
- 
informationsutbytet kvalitativt. 
- 
BIM-projekt mer effektivt. 
 
För utvecklare av mjukvara ger det identifiering och beskrivning av den detaljerade och 
funktionella nedbrytningen av processen. Detta hjälper att: 
 
- 
svara till användarbehoven. 
- 
garantera informationens kvalitet. 
- 
ge återanvändning i mjukvaran. 
 
Syftet med IDM är att förena affärsprocessen med den specifikation av information som 
behövs under hela livscykeln för att möjliggöra förbättring av processen och 
informationsutbytet.  
 
Mål med användningen av IDM är att: 
 
- 
Definiera livscykelprocessen och de ingående delprocesserna vilka kräver 
informationsutbyte. 
- 
Specificera den kapacitet som krävs av det neutrala filformatet. 
- 
Beskriva resultaten av processgenomförande. 
- 
Identifiera vilka parter som skickar och tar emot information i processerna. 
- 
Förmedla definitioner, specifikationer och beskrivningar i en form som är användbar 
och lättförstålig för relevanta parter.  
 
 
23
4 Förändringsarbete 
I detta kapitel beskrivs olika hjälpmedel för genomförande av förändringsarbete. Två 
framgångsrika företag inom fordons- och lastbilsindustrin är Toyota och Scania. För att ge 
insyn i hur de hanterar det kontinuerliga arbetet med fokus på att hela tiden bli bättre, beskrivs 
deras arbete i bilaga 4, bilaga 5, bilaga 6, bilaga 7 och bilaga 8.  
4.1 Nulägesanalys – Förändringens fyra rum och SWOT 
Förändringens fyra rum, även kallad fyrarummaren, är en teori som bygger på Claes Janssens 
forskning, Janssen (1996). Forskningen behandlar förändringsprocessen och vad som händer i 
den genom att beskriva de faser en organisation eller en person genomgår under en 
förändring, Figur 8. Matrisen visar tydligt hur en individ eller en organisation går från nuläget 
genom förnekelse och förvirring till att uppnå slutgiltig förändring. De fyra faserna är: 
 
1. Nöjdhet och välbefinnande med det gamla. 
2. Censur och förnekelse som ett försvar av det gamla. 
3. Förvirring på grund av det nya. 
4. Inspiration och förnyelse genom det nya. 
 
 
Figur 8 – Förändringens fyra rum (Janssen 1996) 
 
På grund av att effektiviteten är låg under förnekelse- och förvirringsfasen bör man ur ett 
ledningsperspektiv påskynda processen. Den är dock helt naturlig och många gånger önskvärd 
i förändringsarbetet enligt Janssen (1996). Fyrarummaren är ett verktyg som fastställer en 
nulägesanalys, men används också som ett verktyg för att ge förståelse för det som sker och 
kommer att ske. I förlängningen ger det hjälp i form av kraft och hastighet i 
utvecklingsprocesser. 
 
I en SWOT-analys fastställs ett systems styrkor (S), svagheter (W), möjligheter (O) och hot 
(T). Ett system kan exempelvis vara en organisation, företag, avdelning, grupp, arbetsmetod, 
verktyg enligt Kotler (2000). Analysen ska ligga till grund för bra beslutstagande. 
 
För styrkor och svagheter är det de interna förutsättningarna som analyseras enligt Kotler 
(2000). För en arbetsmetod innebär det styrkor och svagheter i metoden som funktion, 
gränssnitt, användarvänlighet med mera. För möjligheter och hot är det de externa 
förutsättningarna som analyseras, som till exempel vilka resultat användningen av metoden 
ger och affärsnyttor. 
4.2 Implementeringsprocess – Leading Change 
Förändringsarbete på en organisationsnivå innebär ofta problem och misstag. Kotter (1996) 
ger lösningar och förslag på hur arbetet kan utföras för att skapa de rätta förutsättningarna och 
 
24
nå framgångsrika resultat. Det centrala i resonemanget är åtta misstag som identifierats i 
samband med förändringsarbete. Utifrån de åtta misstagen har en process skapats vilken ska 
användas för att underlätta genomförande av förändringsarbete. De åtta misstagen, och 
förklaring till dem, är enligt Kotter (1996): 
 
1. ”Allowing to much complacency” 
 
Det vanligaste misstaget i genomförandet av förändringsarbete är att dess behov inte klargörs 
för involverade, chefer som anställda. Många gånger är alla eller några av de involverade för 
självbelåtna vilket leder till ett bristande engagemang. Bakgrunden till hög självbelåtenhet är 
exempelvis tidigare framgång, att det inte finns några synliga problem, låg utförande standard 
inom organisationen, dålig feedbackgivande och kommunikation med mera. 
 
2. “Failing to create a sufficiently power full guiding coalition” 
 
För att klara att genomföra ett förändringsarbete krävs att någon/några styr arbetet. Att styra 
arbetet innefattar inte bara att styra under själva genomförandet utan också att skapa de rätta 
förutsättningarna och få involverade att arbeta åt samma håll. För att skapa de rätta 
förutsättningar krävs en stark styrgrupp. För att den styrande gruppen ska få det gensvar som 
förväntas måste den vara stark utifrån formella titlar, expertis, rykte, förhållande, 
ledarskapsförmåga med mera.  
 
3. “Underestimating the power of vision” 
 
Oberoende av hur bra förändringsarbetet styrs krävs ett klart och tydligt mål att jobba mot. 
Visionen spelar en stor roll och gemensamt för lyckade förändringsarbeten är en stark 
etablerad vision. Den hjälper till med att styra, rätta och inspirera. Utan en klar vision kan 
förändringsarbeten lätt bli förvirrande och tidskrävande.  
 
4. “Undercommunicating the vision by a factor 10 (or 100 or even 1 000)” 
 
Om inte inblandade förstår syftet med förändringsarbetet och vinningen med det är det lönlöst 
att utföra. Detta på grund av att ingen då vill göra de uppoffringar som krävs för att ta sig an 
de nya arbetssätten, tankesätten, rutinerna med mera som krävs. Förändringsarbete kräver 
uppoffringar, därför krävs det att visionen kommuniceras och förklaras. 
 
5. “Permitting obsticles to block the new vision” 
 
Som nämnt krävs att inblandade har insikt i vad som ska utföras och utför det fullt ut. Dock 
finns det många hinder som kan dyka upp och som dyker upp, allt från enskilda medarbetare 
som motsätter sig till ett byråkratiskt företagsklimat kan vara hinder. Då arbetet ställs inför 
dessa hinder måste de elimineras snabbt för att inte göra skada. Här har den styrande gruppen 
och de styrande personerna ett viktigt arbete.  
 
6. “Failing to create short-term wins” 
 
Förändringar tar tid och slutresultaten fås först långt efter genomförandet. För att driva arbetet 
framåt och säkerställa att förändringarna går i rätt riktning bör relevanta delmål skapas. Dessa 
gör arbetet mätbart och ger inblandade möjlighet att fira då delmålen uppnås vilket skapar 
engagemang. 
 
25
 
7. ”Declaring victory to soon” 
 
Risken eftersom förändringsarbete tar tid är att de inblandade tar ut segern i förtid, i vissa fall 
innan det är färdigt och i andra fall då första förbättringen visar sig. En förändring kräver tid 
för att etablera sig i en organisation. Att nöja sig med halvfärdigt arbete är ett stort misstag, 
precis som att inte vara vaksam för att vissa oundvikliga förändringar och förbättringar kan 
behöva ske efter genomfört förändringsarbete.  
 
8. “Neglecting to anchor changes firmly in the corporate culture” 
 
Tradition och kultur inom organisationer är hårt förankrade och svåra att förändra. För att 
lyckas med en förändring måste förändringen rotas så hårt i involverades vanor att det blir ”På 
det här sättet gör vi saker och ting här”.  
 
Följderna av att ett eller flera av de åtta misstagen görs i ett förändringsarbete bidrar till sämre 
slutresultat. Följderna blir enligt Kotter (1996) att: 
 
- 
nya strategier inte kan implementeras tillfredställande. 
- 
förvärv inte ger förväntade synergieffekter. 
- 
omorganiseringar tar för lång tid och kostar för mycket. 
- 
förminskningar inte kan kontrolleras ekonomiskt. 
- 
kvalitetsprogram inte ger förväntade resultat.  
 
De identifierade misstagen ligger till grund för en process som kan användas vid 
genomförande av ett förändringsarbete. Processen innefattar också den åtta steg, vilka är: 
 
1. Skapa förståelse för behovet av förändringen. 
2. Sätt samman en väl utvald styrgrupp. 
3. Utveckla en klar vision och strategi. 
4. Kommunicera visionen konstant. 
5. Möjliggör inflytande för involverade och låt dem agera. 
6. Bryt ner helheten i mätbara delmål. 
7. Visa framsteg och motivera fortsättning. 
8. Förankra nya synsätt i företagskulturen. 
 
För att möjliggöra förväntade förändringar krävs att arbetet leds och styrs. Därför är det 
viktigt att förstå skillnaden mellan att administrera och leda. Enligt Kotter (1996) är många av 
dem som styr förändringsarbete för mycket administratörer och för lite ledare.  
 
26
5 Referensprojekt  
Det har genomförts flera projekt med fokus på ett modernt arbetssätt. Flertalet av projekten 
har varit pilotprojekt men det finns exempel på projekt där beställare förstått möjligheterna 
och krävt en ny arbetsmetod som är i linje med BIM. I detta kapitel beskrivs två externa 
projekt, ett projekt där Sweco Theorells i Sundsvall varit delaktiga, och ett projekt inom 
industrin där informationshanteringen hanterats ur ett livscykelperspektiv.  
5.1 Användning av BIM-modell – Tromsö 
Norska Statsbygg6 har genomfört ett pilotprojekt för Tromsö University College (HITOS) i 
syfte att testa användning av en BIM-modell baserad på IFC. Målet med projektet var att testa 
ett nytt arbetssätt för att förbättra och rationalisera byggprocessen. Projektet påbörjades år 
2006. 
 
Statsbygg försöker uppnå ett effektivt och kvalitativt arbetssätt med användning av en 
gemensam databas, i vilken involverade kan ge och ta information. Målet med ett 
effektiviserat arbetssätt är att höja värdeskapandet genom hela värdekedjan från 
planeringsstart till underhåll och användning av byggnaden. Genom att vara delaktig i de 
tidiga faserna vill Statsbygg initiera användning av en gemensam plattform och kunna 
använda BIM-modellen i framtida förvaltning. Tromsöprojektet involverar nybyggnation av 5 
000 kvm i anslutning till den nuvarande 12 000 kvm byggnaden. 
 
Projektet har involverat fem discipliner som tillsammans skapat grunden för att möjliggöra 
skapande och användning av en BIM-modell. Detta har gjorts genom att det för var disciplin 
satts upp ramar för hur arbetet ska genomföras med fokus på att skapa en gemensam BIM-
modell baserad på IFC. I ramarna har standarder för informationsbeskrivning med mera 
ingått. 
 
Reflektioner som gjorts av var disciplin under projektets gång har enligt Haug (2006) varit: 
 
Arkitekter: För att möjliggöra skapandet av BIM-modellen ställs det krav på att arkitekter ritar 
rätt gällande geometri och egenskaper. Kategorisering och namnsättning av all information är 
en konstant och återkommande problematik. Arkitekterna har varit tvungna att jobba nära 
Statsbygg och mjukvaratillverkarna. Arbetet har krävt input från de andra parterna vilket gjort 
att disciplinerna på ett naturligt sätt överlappat varandra. 
 
Konstruktörer: I konstruktörernas arbete finns det fördelar i att samarbeta med entreprenör 
och tillverkare av konstruktionen. Kreativiteten har upplevts som begränsningen för vad som 
kan uppnås. Arbete i gemensam BIM-modell ställer krav på precision i konstruktörernas 
arbete gällande att rita rätt.  
 
VVS-projektörer: Att arbeta i en gemensam 3D-modell är en stor fördel för VVS-projektörer. 
På så sätt kan andra disciplinernas ändringar visualiseras med det samma och 
kollisionskontroller göras. Mer arbete i ett tidigt skede krävs men det sparas genom minskat 
antal fel i fortsatt arbete. Använd modell har haft brister gällande information för mer 
avancerade energi- och vindsimuleringar.  
 
                                                 
6 Statsbygg – förvaltare för stora delar av norska statens byggnader och egendom. 
 
27
El-projektörer: För användning av gemensam BIM-modell för el-projektörer återstår 
utveckling av mjukvaran för att de ska kunna användas fullt ut. Fördelarna med en gemensam 
BIM-modell är dock minst lika stora för elinstallatörerna som för VVS-projektörerna. 
 
Entreprenör (Skanska Norge AB): BIM-modellanvändning ställer krav på att entreprenören är 
med från ett tidigt skede. Användningen ger höjd effektivitet genom hela byggskedet. 
 
Användningen av en BIM-modell som grundar sig på IFC har i Tromsöprojektet visat sig vara 
tidskrävande men lärande enlig Haug (2006). Många processer och procedurer har på nytt 
behövt skapas och definieras. Trots de tekniska och disciplinära utmaningarna har de 
inblandade skapat en fungerande BIM-modell. Det återstår ett antal olösta problem i 
användningen av ett neutralt filformat men det är ett faktum att det innebär fördelar inom 
byggbranschen. Modellen har främst varit ett stöd vid beslutstagande samt gett en större 
förståelse och trovärdighet för resultatet. Att involverade ges möjlighet att delta i ett tidigt 
skede upplevs ge fördelar för de involverade och för projektets helhet. 
5.2 Stöd till förvaltningsunderlag – IFC-mbomb 
IFC-mbomb är ett projekt innehållande implementering av en ny arbetsmetod och mjukvara 
med syfte att testa möjligheten att stödja slutanvändardemonstrationer och drift- och 
underhållssystem. Projektet utfördes under åren 2004 och 2005. I projektet demonstreras de 
kommersiella möjligheterna med användning av en central modell med hjälp av program som 
är kompatibla med det neutrala filformatet IFC enligt Stephens (2005). Med en öppen delning 
av filer i realtid har snabb iteration möjliggjorts. Resultatet är snabb utveckling av design och 
konstruktion. I projektet visas hur bristen på informationsöverföring mellan design och 
konstruktion till förvaltning och användare kan undvikas. Detta har gjorts genom att 
representanter från design och konstruktion samt IT-industrin förts tillsammans. Gemensamt 
har ett informationssystem utvecklats vilket syftar till att underlätta skapandet av 
fastighetsförvaltningens återanvändning av data och göra den mer exakt. 
 
Bakomliggande problematik till projektet var att förvaltningens behov av kvalitativ och 
användbar information från resterande discipliner. Den svagaste länken i informationsflödet 
identifierades vara mellan design och konstruktion till förvaltning. Den ansvarige för 
överlämningen av informationen till fastighetsservice har intresse i att informationen skapas 
effektivt samt kommuniceras och samlas för återanvändning. Tidigare har arbetet utförts 
genom att användbar information som rumdata, ritningar, och användarinformation manuellt 
samlats och förts in i ett fastighetsförvaltningssystem. 
 
Med IFC-mbomb fanns en förhoppning att hitta ett alternativt arbetssätt genom att undersöka 
möjligheterna i IT och 3D-modellering, vilket skulle ligga till grund för nya tillämpningar för 
informationshantering.  
 
Informationsförluster sker inom byggbranschen främst mellan de ingående parterna i kedjan 
på grund av det sekventiella arbetssättet som används i byggprocessen mellan delprocesser 
enligt Stephens (2005), Figur 9. Det nuvarande sättet innebär att exaktheten i informationen 
blir bristfällig och mycket måste återskapas vilket leder till framtida kostnader. Målet för 
framtiden är att kunna återanvända och dela med av information på ett strukturerat sätt.  
 
28
 
Figur 9 – Informationsförluster i sekventiellt arbete (Stephens 2005) 
 
Det innovativa i projektet var att IFC-kompatibla program och en gemensam server användes. 
All modellering skedde därefter objektbaserat i 3D. I projektet skapades en arbetsmetod som 
möjliggjorde kontinuerligt flöde av information från design och konstruktion till framtida 
användare och fastighetsförvaltare. All information sparades i en objektmodellserver vilken 
möjliggjorde att byggnaden successivt kunde utvecklas design- och konstruktionsmässigt. 
 
Den största förändringen i processen som krävdes var ett integrerat och samverkande 
arbetssätt. Delandet av all information möjliggjorde en hel skala av nya aktiviteter i form av 
arbete, kontroll, återinföring, modifiering, tillägg, återtransmissioner av information och 
underlättade ett livligt samarbete mellan projektdeltagarna, baserat på aktuell och exakt 
information. 
 
Den fulla processförändringen kom till viss del i bakgrunden på grund av de tekniska 
svårigheter som uppkom. Potentialen med snabb design genom användning av flertalet 
iterationer under en kort tidsperiod beskrivs som stor av Stephens (2005). Dubbelarbetet 
minskades och gav nya möjligheter genom konstruktions- och fastighetsservicestegen tack 
vare rigorös testning av design i ett tidigt stadium. Resultatet var en kompression och 
förenkling genom borttagning av icke nödvändigt arbete.  
 
De huvudsakliga vinsterna i IFC-mbomb gällande användning av ett IFC-kompatibelt 
arbetssätt var: 
 
- 
Klienten/ägaren/operatören och huvudaktörerna i design och konstruktion kedjan 
involveras i utvecklingen av projektet från startfasen så att idéer och möjligheter att 
optimera tilläggen och kraven på byggnaden togs i beaktning genom hela projektet. 
- 
Den iterativa processen som uppstod vid design och konstruktion, i stället för den 
tidigare sekventiella, gjorde att problem löstes virtuellt i ett tidigt skede. 
- 
Informationsstrategin bestämdes i detalj och godkändes av involverade i startfasen för 
att möjliggöra delning av information genom hela projektet och överlämningen 
användbar och exakt byggnadsinformation till byggnadsservice.   
 
Grundtanken med det IFC-kompatibla arbetssättet, utöver att nyttja informationen direkt i 
drift- och underhållssystemen, var att engagera alla parter i en och samma modell. En 
problematik var att det för projektet behövde skapas nya lösningar. Kostnaden det innebar att 
anpassa ett nytt system och arbetssätt, gällande länkar och integritet för data, var högre än de 
fördelar effektiv design, konstruktion och förvaltning medförde. Enligt Stephens (2005) bör 
det därför läggas press på programutvecklarna att programmen och gränssnitt skapas på ett 
sådant sätt att de kan anpassas för vart projekts behov.  
 
Precis som att program inom industrin växer för att bemöta de specialistförfrågningar från 
kunder och styrande parter, kommer också kravet på att information ska kunna skickas 
 
29
sömlöst mellan projektmedlemmar inom byggbranschen växa. Specialutveckling av program 
för projekt blir mindre attraktivt. Utvecklingen måste riktas mot helhet. 
 
Resultaten av IFC-mbomb beskrivs som positiva. Kommersiella vinsterna genom användning 
av IFC-kompatibel modellserver för att ge tillgång till data mellan olika dataapplikationer är 
stora. Delningen av data var i realtid i IFC-mbomb vilket möjliggjorde snabba iterationer och 
resulterar i snabb designutveckling. Projektet visade på hur byggnadsmodeller och 
rummodeller skapade av en arkitekt lätt kunde delas med till andra i IFC-format, med 
nedströms aktiviteter som miljöanalyser och lagring i förvaltningssystem.  
 
Genom tidig genomgång och definiering av vilket intresse vilken information har för 
fastighetsservice, kunde fastighetsservice direkt dra nytta av detta. Informationen importeras 
direkt till fastighetsservis datasystem. Från att manuellt fylla datasystemen, vilket kan ta 
månader, kan det nu göras på bara några dagar. 
 
Baserat på vad NIST Investigation7 fastslagit ger arbetssättet enligt IFC-mbomb en finansiell 
vinning genom förbättrat tvärfunktionellt arbete på 1% - 2% av den initiala kapitalkostnaden 
för byggprojekt. Detta tar då inte i beaktning att en mycket större fördel ligger i användning 
av en gemensam modell och ett strukturerat informationsutbyte används, vilket beräknas 
kunna ge besparing på minst 10% av den initiala kapitalkostnaden för ett byggprojekt. 
 
En frågeställning enligt Stephen (2005) är om byggindustrin är redo. De tekniska problemen 
kan övervinnas med bättre specifikationer och krav från användare på applikationer för 
tvärfunktionalitet. IFC-mbomb gav en påtaglig förändring av attityden till användningen av 
informationsutbytessystem och samarbete bland de medverkande enligt Stephen (2005). Från 
att det undersökts vilka möjligheter som finns tekniskt är ekonomin det centrala. BIM är idag 
ett användbart och gångbart verktyg för att öka vinsterna. Likaså medför det 
konkurrensfördelar för de parter som förstår problematiken och är villiga att arbeta efter en ny 
metod. Branschen upplevs som redo för förändringen enligt Stephens (2005), men hindren 
återstår i medarbetarnas otillräckliga kompetens. Hinder som uppkommit under arbetsgången 
är enligt Stephens (2005): 
 
• Personer och kultur – kontrakt, process, institutioner, tradition, försvars och skylla 
kultur gör det produktivitet och samarbete svårt. 
• Träning och utbildning – de flesta firmorna har ingen utbildning för 
informationsutbyte och samarbete. 
• Försäkring – kontrakten sätter stopp för delning och samarbete. 
• Anbud – ges på pris inte på kvalitet och innovation. 
• Kommunikation – osäkerhet i användning av datautbyte och användning av ny teknik. 
• Copyright – kräver stort förtroende att få ta del av all information i ett projekt. 
 
Staten, klienter och andra representativa organ är de bästa på att utveckla lösningar för 
bredare policys. Projektet har innehållit limiterat antal processer, företag och personer. Nästa 
steg måste enligt Stephen (2005) vara: 
 
                                                 
7 NIST – U.S. Department of Commerce Technology Administration, National Institute of Standards and 
Technology 
 
30
1. Förankra expertis och filosofi i nuvarande organisationer genom att demonstrera 
utförda projekt och söka support i framtida implentationer 
2. Öka nätverket av kompetenta personer genom att stödja nya funktionaliteter. 
3. Ge support för policyskapare för mer utveckling och agerande för omgivningen där 
företag och personer agerar genom kommunikation aktivt. 
4. Länka utbildning till personer och organisationer som kan jobba på detta sätt. 
5.3 Pågående projekt – Sweco Theorells 
I Stockholm och Sundsvall arbetar Sweco Theorells med att effektivisera projekterings- och 
byggprocessen genom att klargöra för andra discipliner vilka fördelar objektbaserade 3D-
verktyg genererar. I Stockholm har ett projekt genomförts där arkitekters, konstruktörers och 
installationskonsulters ritningar samgranskats i 3D, och ett genomförs idag enligt Marko 
Granroth (intervju 07-06-27). I Sundsvall genomförs ett projekt i linje med BIM, och det 
presenteras nedan. 
 
I inre hamnen i Sundsvall byggs ett kontorshus vid namn Kvarteret järnvägsstationen 2. I 
projektet är Sweco Theorells i Sundsvall VVS- och styrprojektörer. Huset består av två 
garageplan under mark och fyra kontorsvåningar över mark. Projektet är inget pilotprojekt 
utan ett byggprojekt där arbetssättet på ett naturligt sätt går i linje med BIM enligt Lindblad 
och Sundström (intervju 07-09-06). I nuläget är projektet i full gång där byggnation påbörjats 
och projektering håller på att avslutats. 
 
Norrporten har fått insyn i nyttan och fördelarna med BIM som arbetssätt vilket är en 
bidragande faktor till att de i detta projekt bestämt att allt ritande ska ske fullt ut i 3D enligt 
Lindblad och Sundström (intervju 07-09-06). Norrporten har från start ställt krav på att 
projektet ska utföras som ett partneringprojekt där involverade discipliner samverkar med 
fokus på att skapa bästa möjliga slutprodukt med mål att sänka projektets riktkostnad med 
10% enligt den partneringdeklaration involverade personer undertecknat. Merkostnader 
orsakade av mer data in och ut från CAD-modeller ses som liten mot de besparingar som kan 
göras under byggnadsprocessen och i den långsiktiga förvaltningen på grund av arbetssättet. 
 
Under projektets gång har involverade discipliner arbetat fullt ut i 3D. Disciplinerna har haft 
kontinuerlig kommunikation med varandra och arbetat mot en projektserver, Projektstruktur8. 
Arbetssättet har medfört att ritningar samkörts vilket gett stora fördelar i förståelse för de 
andra disciplinernas arbete samt ett flertal synergieffekter. Utöver att optimerade lösningar på 
exempelvis platskritiska områden kunnat göras har visualiseringar, kollisionskontroller och 
mängdningar gjorts enligt Lindblad och Sundström (intervju 07-09-06).  
 
De involverade huvuddisciplinerna och deras roll i att möjliggöra Norrportens valda arbetssätt 
beskrivs nedan. Att projektet utförts som ett BIM-projekt beskrivs enligt involverade personer 
vara tydliga krav på partnering och 3D från beställaren.  
 
Beställare, Norrporten: Genom att ställa krav på partnering och 3D har förutsättningar för ett 
effektivt arbetssätt skapats. Norrporten har ett stort teknikintresse och driv i att förbättra 
byggprocessen för kostnadsbesparingar i en långvarig förvaltning. Att kunna vara delaktig i 
byggprocessen och på så sätt skapa rätt lokaler för hyresgästen ses som en fördel, Figur 10. 
 
                                                 
8 Ett internetbaserat projekt- och verksamhetsstyrsystem skapat av Sweco Projektledning 
 
31
 
Figur 10 – Visualisering av framtida hyresgästs lokaler 
 
Arkitekt, Tirsén och Aili Arkitekter, i samarbete med Cadit: Arkitekter med intresse för 3D 
som ser det som naturligt att ha ett nära samarbete med närliggande discipliner har skapat en 
naturlig kommunikation med resterande discipliner. För att möjliggöra bästa användning av 
3D har arkitekterna samarbetat med Cadit som besitter spetskompetens inom 3D-CAD och 
visualisering, Figur 11. 
 
 
Figur 11 – Visualisering av Kvarteret Järnvägsstationen 
 
Konstruktör, Sweco Blocco: Genom att Blocco sedan tidigare ritar i 3D har projekts arbetssätt, 
att de andra disciplinerna också arbetar i 3D, varit naturligt och gett fördelar. Arkitekterna och 
konstruktörerna har samkört ritningar, Figur 12, och delat med sig av 3D-ritningar 
kontinuerligt till resterande discipliner.  
 
 
Figur 12 – Visualisering av samkörning mellan konstruktörer och arkitekter  
 
VVS- och styrprojektörer, Sweco Theorells: Genom att exakta 3D-ritningar kunnat användas 
som underlag för VVS-projekteringen har den kunnat utföras på att effektivt och resurssnålt 
 
32
sätt. Genom att arbeta i 3D har projekteringen gjorts lättförstålig för andra genom 
visualiseringsmöjligheterna, Figur 13. 
 
 
Figur 13 – 2D- kontra 3D-visualisering av installationer 
 
El, Teldako: El-projekteringen har genomförts fullt ut i 3D. Med hjälp av andra discipliners 
3D-ritningar har el-projektören kunnat skapa en känsla för vilka installationer som krävs och 
hur de bör placeras.  
 
Prefabricering, Strängbetong: Under arbetsgången har det funnits ett nära samarbete med 
prefabriceringsansvarig för konstruktionen. Strängbetong har kunnat ta del av ett exakt 
underlag för tillverkning av konstruktionen.  
 
Entreprenör, Skanska: Som underlag för byggnation och installationer används traditionellt 
2D. Användningen av 2D-ritningarna fortsätter men 3D-ritningar ger en hjälp i enkel 
förståelse för tänkta lösningar. Entreprenörerna kan på arbetsplatsen använda 3D-ritningarna 
för att se allt från detaljer till helhetslösningar. 
 
Så här långt i arbetet har ett arbetssätt i linje med BIM bemötts positivt enligt Lindblad och 
Sundström (intervju 07-09-06). För att lyckas i ett BIM-projekt beskrivs förståelsen för de 
andra disciplinernas nytta av ett fungerande informationsutbyte som viktig. Arbetssättet ställer 
krav på att var disciplin delar all information. Involverade i arbetet påstår i efterhand att de 
aldrig vill jobba på ett annat sätt tack vare de fördelar arbetssättet medför. 
5.4 Informationshantering ur ett livscykelperspektiv – PLM 
Att det finns en nytta med att kunna samla och återanvända information inom organisationer 
och projekt är det inga tvivel om. Då informationen samlas på ett strukturerat sätt och används 
ur ett livscykelperspektiv växer nyttan genom att det kan länkas med verktyg och metoder. 
Detta ställer dock större krav på arbetet gällande införandet. 
 
Information är data som ges en kontext så att det kan presenteras i ett format som kan tolkas 
av användaren. Informationsstrukturer baseras vanligtvis på arbetsuppgifter inom 
organisationen. I en informationsmodell kan informationsflödet beskrivas genom att ingående 
processer beskrivs samt vilket informationsbehov som behövs och vilken information som 
ges.     
 
 
33
Inom tillverkningsindustrin har program för informationshanteringen funnits länge, som 
exempelvis PDM (Product Data Management). En vidareutveckling av PDM är PLM 
(Product Lifecycle Management). PLM är enligt Pettersson och Kleinwichs (2006) en 
strategisk lösning innehållande full styrning och integration av processer, tillämpningar och 
all data som definierar en produkt. Till skillnad från att PDM stödjer informations- och 
datahanteringen stödjer PLM-systemet produkten genom hela dess livscykel, från 
konceptstadiet till avveckling. Systemet är uppbyggt så att produktdata kan sammanfattas, 
hämtas och hanteras på ett enkelt sätt. I detta integreras människor, processer, affärssystem 
och information vilket gör det till ett stöd för företaget samt dess kunder och leverantörer.  
  
På grund av att ett PLM-system bygger på bred användning inom organisationer och genom 
hela produktlivscykler är det allmänt känt att implementering av PLM-system är 
problematisk. Samverkande länkar av produkter, konfigurationer och processer måste 
upprätthållas över tiden där involverade kan ta del av rätt information. Detta innebär att det 
måste vara strukturerat på ett sådant sätt att det är naturligt att ta och ge information från 
systemet. För att lyckas ställs det krav på en förståelse för ingående processer. Stöd från top-
management är en viktig del i implementeringen, men också en nyttoförståelse bland 
involverade. 
 
Enligt Carlsson (2006) är terminologi och koncept centralt för att lyckas med införande av 
PLM. Inom stora organisationer är det ofrånkomligt att det finns en varierande terminologi. 
Detta kan låta oväsentligt i sammanhanget men är av stor betydelse i att lyckas med PLM. 
 
För att lyckas med implementering och användning av PLM krävs att: 
 
- 
Inblandades behov att få tillgång till, använda och skicka vidare information 
analyseras, dokumenteras och omvandlas till en informationsmodell. 
- 
Krav på informationssystem och IT-system baseras på informationsmodellen . 
- 
Användarna har förståelse för att inte PLM är lösningen, utan grunden till det 
som sedan skapas av användarna.  
- 
Integration av information i olika system är svårt på grund av att de baseras på 
olika format. 
- 
Integration av data från olika källor kräver att PLM presenteras, kommuniceras 
och förstås. 
- 
Processer, metoder och verktyg för skapande och förbättring av företagets 
metoder måste etableras. 
- 
En standardiserad informationsmodell förenklar arbetet med 
informationsmodellen. 
- 
Informationsmodellen måste vara skapad efter företagets omfattning.  
5.5 Nytänkande inom Sweco – Sustainable City 
Ett svenskt initiativ för samarbete gällande helhetskoncept för en hållbar utveckling av städer 
och samhällen är Sustainable City enligt Ranhagen (2007). Målet med initiativet är att 
förespråka en ekonomisk, social och ekologisk hållbar utveckling. 
 
Konceptet bygger på en arbetsmetod fokuserad på hållbar utveckling genom öppna, kreativa 
och konstruktiva kommunikationssätt samt samarbete mellan besluttagare, experter och folket 
enligt Ranhagen (2007). Viktiga delar i arbetet är analyser av nuvarande situation, 
specificering av nyckelfaktorer och mål, effektanalyser och strategival. För att genomföra 
detta arbete krävs verktyg och metoder som stödjer processen där BIM är ett.  
 
34
 
Grundtanken i Sustainable City bygger på förnyelsebara resurser, en minimerad 
resursförbrukelse och en maximerad återanvändning av resurserna. I en ny stadsmiljö kan 
energiförbrukningen minskas med 75% från det nuvarande. För detta måste främst det linjära 
resursflödet förändras till ett cirkulärt, Figur 14. 
 
 
Figur 14 – Eco cycle model (Ranhagen 2007) 
 
 
 
35
6 Intervjuresultat 
Här presenteras resultaten av utförda intervjuer uppdelat under rubrikerna: 
 
- 
Informationsutbyte 
- 
Kontroll 
- 
Samverkan 
- 
BIM 
- 
Sweco Theorells 
- 
Framtid 
 
Totalt har 21 personer intervjuats under arbetets gång. Intervjuresultaten skiljs åt genom att de 
delas upp och presenteras under fem discipliner: 
 
- 
Sweco Theorells-anställda 
- 
Konstruktörer 
- 
Arkitekter 
- 
Projektledare 
- 
Beställare och förvaltare 
- 
IT-experter 
 
Resultatet är sammanfattat i löpande text där disciplinernas gemensamma och individuella 
förståelse beskrivs.  
6.1 Informationsutbyte 
Här presenteras de intervjuades uppfattning om informationsutbytet. 
6.1.1 Sweco Theorells-anställda 
Enligt VVS-konsulter saknas ett helhetstänk inom byggprocessen, särskilt när det gäller att ge 
och ta information. Processen bör klargöra vem som har nytta av vilken information, samt 
säkerställa att informationsutbytet sker efter de riktlinjer som satts upp utifrån behoven. Det 
krävs en helhetsförståelse för hur andra discipliner och företag arbetar och tänker. 
 
Data från andra discipliner har tidigare inte kunnat användas direkt av VVS-konsulter då den 
inte varit kompatibel med andra programvaror. Samma information har återskapats innan den 
kunnat användas. Inom Sweco Theorells ritas merparten i 3D och kan användas direkt av 
andra VVS-konsulter och andra discipliner. Enligt IT-ansvarig och regionschef arbetar Sweco 
Theorells idag med 3D i linje med BIM för att i framtiden kunna använda andras 3D ritningar.  
 
Utöver att förvaltningsskedet inte klargjort vilken information de har intresse av påverkas 
informationsutbytet negativt av den tidspress som råder i projektens slutskede. Resultatet blir 
att bristfällig information levereras vidare till drift och underhåll enligt VVS-konsulter. 
 
Information och data som utbyts uppfattas vanligtvis som för liten, men den kan också bli för 
stor enligt vissa VVS-konsulter. För stor informationsmängd gör informationen svår att 
inhämta och hantera. 
 
Krav på att information struktureras är viktigt enligt intervjuade VVS-konsulter. När det 
gäller strukturerat informationsutbyte finns det ingen som jobbar med en fullständig BIM-
 
36
modell, men projektpooler och databaser har använts. I en projektpool samlas all information, 
dock inte strukturerat och intelligent, som i en BIM-modell. 
 
Av alla intervjuade på Sweco Theorells sägs informationsåterföringen vara för ostrukturerad 
och ineffektiv idag. Kan informations- och datautbytet förbättras lite så är det framsteg mot 
vad det är idag.  
6.1.2 Konstruktörer 
Intervjuade konstruktörer har olika syn på nyttan som BIM medför vilket också innebär olika 
syn på informationshanteringen. 
 
Konstruktörer som inte ser nytta i BIM ser heller inte några problem i informationsutbytet. 
Riktlinjerna för informationsleveranser styrs av projektledaren och de involverade personerna 
följer riktlinjerna. Det är de involverade själva som är den felande länken då 
informationsutbytet i projekt inte fungerar, såvida inte projektledaren misslyckats i sitt arbete. 
Att förlita sig på en modell uppfattas som farligt. Vill någon involverad idag få tillgång till 
specifik information är det upp till personen att söka upp den, all information finns. 
Informationsflödet kan effektiviseras genom bra projektledning. Om leveranskraven granskas 
och godkänns av alla innan arbetet påbörjas bör arbetsgången bli bra. 
 
Konstruktörer som redan idag arbetar i 3D i linje med BIM ser stor vinning i att ge och ta 
information genom en gemensam modell.  
6.1.3 Arkitekter 
Mycket ritande sker i 2D vilket inte stödjer en modern arbetsmetod. Utvecklingen bland 
arkitekterna i 3D-användning och effektivare arbetssätt är varierande enligt arkitekterna.  
 
Genom att arbeta i 3D skapas möjligheter att arbeta i en och samma modell. Detta används 
internt och fungerar bra enligt arkitekter. Arbetssättet möjliggörs av att involverade arbetar i 
en och samma programvara. Problemet är att olika discipliner inte arbetar med en och samma 
programvara. Det är att föredra att involverade i byggprojekt arbeta i en och samma modell då 
utvecklingshastigheten höjs och felen minskas enligt arkitekter med förståelse för BIM.  
6.1.4 Projektledare 
I informationsgränssnittet mellan projekterande konsulter och entreprenad finns läckage vilket 
leder till att fel i byggandeprocessen uppkommer enligt projektledare. Det påstås idag finnas 
liten förståelse för hur andra tänker. Något som ofta glöms bort är informationsgränssnittet till 
förvaltningen.  
 
Användning av en gemensam databas har blivit passiv erfarenhetsmässigt enligt vissa 
projektledare. En bättre förståelse för en gemensam databas måste skapas. I ett modernt 
arbetssätt är det i en gemensam databas involverade möts och information utbyts, inte på möte 
som idag och historiskt. Att gemensam databas inte fungerat tidigare uppfattas som en 
generationsfråga. 
 
Idag är det de erfarna medarbetarna som går på projektmöte och de yngre producerar, och 
redan där är ett informationsglapp. De handläggande personerna och de producerande 
kommunicerar inte tillräckligt. Enligt projektledare är det viktigt att båda dessa parter möts 
för att få en uppfattning om de tekniska lösningarna. Optimalt är att de handläggande 
personerna också producerar.  
 
37
6.1.5 Beställare och förvaltare 
Den information beställare får är i de flesta fall komplett utifrån de riktlinjer som satts upp vid 
projektets start enligt intervjuade beställare. Problematiken är dock informationsutbytet 
mellan de involverade i projekten.  
 
Återkoppling från projektering till hur projekten ligger till mot uppsatta mål är liten. Vid 
programhandling, systemhandling och bygghandling fås de delar som efterfrågas och ställs 
mot mål. Detta kan innebära stora problem då någon disciplin inte uppfyller målen eller har 
arbetat på ett sidospår som inte är fungerande för helheten enligt projektledare. Det skulle 
vara en stor fördel att kunna följa processen momentant vartefter produkten växer fram enligt 
beställare. Idag går det inte att ta del av arbetet förrän det når skedets slut enligt beställare och 
förvaltare. Att använda en produktmodell som kontinuerligt skapas och som kan stämmas av 
mot mål och tidsplan skulle vara en stor fördel. 
6.1.6 IT-experter 
Problemen i informationsutbytet är många, både tekniska och sociala. De bestämda 
levarblerna och skilda arbetsuppgifterna som finns definierade är en stor orsak till problemen 
enligt intervjuade IT-experter. 
 
Att tro att tekniken kan diktera processerna är fel. Tekniken kan lätt störa istället för att stödja 
processen. Kommunikationssätt där alla känner sig bekväma och där effektivitet och nytta 
syns är bästa lösningen. Erfarenhetsmässigt används projekthjälpmedel och nätverk för att  
utbyta resultat, inte för att kommunicera under processen enligt intervjuade IT-experter. 
Branschen måste samlas och tillsammans sätta upp standarder och krav för nya 
arbetsprocesser, vilken information som ska utbytas i vilka faser och skede, för design, 
geometri, area, egenskaper, brandklass, bärighet och så vidare. Närhet mellan alla inblandade 
måste skapas. Problem ska kunna lösas då de uppstår och i efterhand ska kontroll vara möjlig. 
 
IDM är fortfarande i sin linda. Syftet med IDM är att uttrycka en detaljerad leveransplan för 
vad som ska levereras när i processen. Från kravspecifikationen kopplad till processen skapas 
lösningar. Beskrivningarna i detalj kommer att ändras i takt med att verktygen och filformaten 
utvecklas enligt intervjuade IT-experter. Det krävs ett neutralt filformat för att lyckas. 
 
Informationshanteringen idag är inte hållbar effektivitetsmässigt. Informationen blir gammal 
och riskerar att bli felaktig. Användning av gemensam produktmodellserver där all 
information samlas är lösningen enligt intervjuade IT-experter. Informationen måste 
struktureras och kontrolleras. Individen som publicerar informationen i modellen ansvar för 
den. 
6.2 Kontroll 
Här presenteras de intervjuades uppfattning om kontroll. 
6.2.1 Sweco Theorells-anställda 
VVS-konsulter har historiskt en låg kontroll i projekt på grund av att de kommer in i ett sent 
skede enligt intervjuade på Sweco Theorells. VVS-konsulternas arbete måste på så sätt följa 
de ramar som satts i planeringsskedet. Enligt IT-ansvarig och regionschef är det ett måste att 
komma in i ett tidigt skede i byggprojekten för att få kontroll. På så sätt kan Sweco Theorells i 
förlängningen ge rådgivning för energi och inneklimat. 
 
 
38
Under arbetsgången saknas kontroll enligt VVS-konsulter. Mer kontroll på ändringar är ett 
måste i framtiden. Det är negativt att var individ måste leta för att hitta ändringar som gjorts 
av andra discipliner.  
6.2.2 Konstruktörer 
Kontroll för konstruktören uppfattas olika. 
 
Enligt vissa konstruktörer fås tillräcklig input genom att ta del av information som skickas 
och som sägs på projekteringsmöte. Var disciplin kommunicerar med närliggande 
disciplinerna för att kunna föra arbetet framåt. På så sätt har varje disciplin kontroll på 
närliggande discipliner, men inte andra. 
 
Andra konstruktörer ser ett behov av enklare och bättre kontroll på vad som sker i projekten 
och vad andra discipliner gör. 
 
Enligt konstruktörerna sker utveckling av en byggnad parallellt, där arkitekten ritar huset och 
planerar utrymmena efter beställarens krav. För att arkitekten ska kunna rita huset efter de 
förutsättningar och krav som satts bör konstruktören vara delaktig i arbetet för att ha 
tillräcklig kontroll på fortsatt arbete. 
6.2.3 Arkitekter 
Internt sker arbetet i vissa projekt fullt ut i 3D i en och samma datafil vilket ger en maximerad 
kontroll internt. Ändringar som görs ser andra arkitekter med det samma, och arkitekter 
varnas om någon annan arbetar med samma del av byggnaden. Att ha samma kontroll mot 
andra discipliner skulle vara en stor fördel enligt intervjuade arkitekter. 
6.2.4 Projektledare 
Idag sker stor del av informationsutbyte per telefon och mail mellan involverade i projekten 
och informationen går på så sätt förbi projektledningen. Arbetet blir svårt att styra och 
kontrollera enligt projektledare. Att inte vara tillräckligt insatt i nuet kan leda till att orimliga 
lösningar tas fram och blir så pass genomarbetade att de är svåra att förändra. Om en 
förståelse för varierande lösningar kunnat skapas skulle det vara en stor fördel. 
 
Möjligheterna kontrollmässigt är stora i en rätt använd gemensam databas enligt intervjuade 
projektledare. 
 
Under arbetsgången i ett projekt måste involverade få tillgång till viktig information och vara 
delaktiga i besluttagande enligt projektledare. Kunskap i CAD, och i framtiden BIM, gör att 
det enkelt och snabbt kan skapas skisser och information vilket möjliggör delaktighet, kontroll 
och förståelse för alla involverade. Visualisering och enkelhet är vad som krävs för 
genomslag för ny arbetsmetod enligt projektledare.  
6.2.5 Beställare och förvaltare 
Idag finns brister i arbetssättet kontrollmässigt. Fram till vart handlingsskede finns liten 
möjlighet till kontroll enligt beställare och förvaltare. Att kunna följa en tidsaxel i en 3D-
modell är att efterfråga enligt beställare. Kontroll uppnås idag till viss del genom att 
konsulterna anlitas av projektledaren efter hur personkemin fungerar. De som anlitas är de 
som tidigare visat att de håller vad de lovar. 
 
 
39
I princip kan både projektledaren, beställaren och förvaltaren kräva att bli serverad med 
information konstant. Det är dock svårt eftersom informationsmängden blir för stor enligt 
beställare och förvaltare. Möjligheten att få kontinuerlig information och på så sätt ha stor 
kontroll är möjlig. Har beställare och förvaltare tid och intresse kan de vara med hela vägen. 
Mer strukturerad information är dock att efterfråga. 
 
Enligt beställare har användning av gemensam databas testats. Resultatet blev dubbelarbete 
och en belastning eftersom konsulterna fortsatte att samtidigt skicka information och data 
manuellt. Beställarens syfte var att det skulle ge bättre kontroll på dokument och handlingar 
men var i praktiken sparsamt nyttjat. Slutsatsen av testet var att det inte gav något mervärde 
på grund av att gruppen inte var redo enligt intervjuad beställare. 
6.2.6 IT-expert 
Kontroll i projekten är viktigt ur ett styrande perspektiv. Projekt har delats upp i planerings-, 
genomförande- och uppföljningsdel just för att möjliggöra kontroll enligt intervjuade IT-
experter. Alla involverade discipliner bör vara med i planeringsfasen för att känna delaktighet 
i beslut som tas och projektramar som skapas. En projektledare kan inte ha kontroll utan input 
från involverade.  
 
Involverade bör vara delaktiga och införstådda i vilken uppföljningsmetod som används. Var 
disciplin måste i så stor utsträckning som möjligt utföra den på egen hand enligt intervjuade 
IT-experter. Kontroll är inte alltid att efterfråga, det gäller att få involverade att arbeta. Det 
saknas enkla verktyg där involverade på ett interaktivt sätt kan utföra kontroll. Det finns 
planeringssystem men de är ofta svåra och inte lämpade för uppgiften. Här bör 
uppfinningssmarta personer ta fram bra och lättanvända verktyg enligt intervjuade IT-
experter. 
 
Då BIM används fullt ut och kravhanteringen har ordnats bör enkel kontroll möjliggöras 
enligt intervjuade IT-experter. Med BIM kommer förbrukning av energiåtgång, klimat, 
kostnader med mera beroende på val av byggnad och placering kontinuerligt kunna 
analyseras. Modellen ger möjlighet till en ny typ av kontroll där också tid- och 
kostnadsschema kan följas. Negativt är att kontrollen av medarbetarna kan bli för stor.  
6.3 Samverkan 
Här presenteras de intervjuades uppfattning om samverkan. 
6.3.1 Sweco Theorells-anställda 
Samverkan i projekt är enligt VVS-konsulter positivt och ger synergieffekter. På den sociala 
nivån finns egentligen inga direkta problem med samverkan, men det nyttjas inte fullt ut. 
Tidsbrist för att bygga relationer med andra beskrivs som en orsak. Att alla inte är med i ett 
tidigt skede gör samverkan omöjlig då övergripande val görs av andra discipliner. 
 
BIM är ett hjälpmedel som kommer att stödja samverkan i framtida projekt om det används 
rätt enligt intervjuade VVS-konsulter.  
 
För Sweco Theorells skulle samverkan med andra disciplinerna kunna vara mer effektiv om 
alla discipliner arbetade i 3D enligt intervjuade på Sweco Theorells. Samverkan i projekten 
idag är bristande. 
 
40
6.3.2 Konstruktörer 
Synen på nyttan med 3D och BIM är varierande hos konstruktörer, lika så uppfattningen om 
samverkan. 
 
Enligt vissa intervjuade konstruktörer är fördelarna större för de andra disciplinerna. 
Konstruktörer som ser 2D som enklare än 3D säger att 3D-verktygen är mer tillämpbara för 
arkitekter och installationskonsulter och för vad de ritar. Det konstruktörer ritar måste vara 
detaljmässigt vilket innebär mer jobb i 3D. Att ritandet är objektorienterat i 3D är en fördel, 
men innebär problem då speciallösningar måste göras. 3D kommer först användas då 
verktygen blir bättre. Nu görs tidsbesparingar i att rita i 2D. Mängdning, visualiseringar med 
mera väger inte upp de tidsförluster 3D innebär, enligt konstruktörer som jobbar i 2D. 
 
Enligt de konstruktörer som jobbar i 3D finns det inget alternativ till 3D. Idag görs 
besparingar i 3D genom att arbetet blir exakt. Framtida vinster sätter fantasin begränsningar 
för. Även om inte gemensamma databaser används i projekten idag hjälper 3D-
visualiseringarna till i förståelse och kontroll för konstruktörer och andra discipliner.  
 
Samverkan i projekt är ett måste för ett lyckat slutresultat, men samverkansformen kan vara 
varierande. Enligt vissa konstruktörer är det upp till var individ och disciplin att samverka 
med de individer och discipliner det finns nytta att samverka med. Individen måste själv ta 
initiativ till samverkan. 
 
Enligt intervjuade konstruktörer är sena ändringar ett stort problem. Den korta 
projekteringstiden är orsaken till problemen, men kan samtidigt undvikas genom nära 
samverkan där involverade förstår varandras arbete.  
6.3.3 Arkitekter 
Samverkan är begränsat men med växande intensitet enligt arkitekter. Den interna samverkan 
bland arkitekter beskrivs växa med förbättrad intern kommunikation. Att samverka med 
utomstående discipliner är nästa steg i utvecklingen. Om BIM är lösningen till lyckad 
samverkan mellan discipliner kommer BIM att bemötas positivt enligt intervjuade arkitekter.  
 
Med samverkan mellan discipliner kommer de stora fördelarna med 3D att komma. Om inte 
samma programvaror används måste de neutrala filformaten vara fungerande för att teknisk 
samverkan ska uppnås enligt arkitekter. 
 
Mer samverkan mellan konsulter skapar möjligheter enligt arkitekter.  
6.3.4 Projektledning 
Traditionellt sätt har projektledningen problem att skapa samverkan i projekt. De ingående 
disciplinerna har ingen förståelse för varandra och varandras behov enligt intervjuade 
projektledare. Idag finns en tendens att göra gränsdragningarna skarpare vilket motverkar 
samverkan mellan discipliner. Genom att projekten stramas åt, uppdraget optimeras och 
gränserna blir skarpa riktas kostnadseffektiviseringarna för gemene disciplin mot gränserna. 
Detta ställer krav på en stark projektledare som kan styra arbetet så att samverkan sker enligt 
intervjuade projektledare.  
 
Ett problem i samverkan idag är att entreprenadskedet tjänar pengar på de brister dålig 
samverkan leder till enligt projektledare. Genom att lämna fasta priser på arbete och sedan 
debitera för felen i underlaget är projekt med bristande underlag attraktiva för entreprenörer. 
 
41
 
Det finns en förståelse för att det krävs förändringar inom branschen och ett fokus på ett 
lyckat slutresultat i form av att samverka. I projekt finns en plan för samordning, provning 
och samgranskning enligt projektledare. 
6.3.5 Beställare och förvaltare 
Samverkan är en stor utmaning. Det finns ett allmänt konstaterande inom byggbranschen att 
effektiviteten kan höjas enligt intervjuade beställare och förvaltare. Positivt för framtiden är 
att fler och fler når CAD-världen i 3D vilket underlättar samverkan i form av att dela 
information genom visualiseringar. 
 
Oavsett om BIM är verklighet eller inte, så är det öppna dörrar för samverkan, 
informationsutbyte och tvärfunktionalitet som krävs. Partnering är ett hjälpmedel för detta 
som uppfattas som enkelt i teorin men inte lika lätt i praktiken enligt intervjuade beställare 
och förvaltare. Byggprojekt innefattar ofta stora pengar, mycket ansvar och juridik vilket 
involverade parter ska samverka kring. Problemet är att byggbranschen är suboptimerad 
historiskt vilket gör det svårt rent kontrakts- och ansvarsmässigt då byggprojekten är en 
uppdelning av aktiviteter. 
 
I partneringprojekt överbyggs de juridiska problemen. Arbetsmetoden BIM löser inte ensamt 
detta enligt beställare och förvaltare. 
 
Samverkan mellan projekterande konsulter och entreprenad är dålig. Mellan konsulterna är 
samverkan bättre, då det övats länge enligt intervjuade beställare och förvaltare. 
Konsultgrupper är till exempel något som formats under en lång tid. Inom grupperna skrivs 
avtal för att överbrygga ansvarsgränserna. 
 
Utseende, funktion och kostnad är styrande verktyg för projektledning, beställare och 
förvaltare enligt intervjuade beställare och förvaltare. Beroende på vad som ska ligger i fokus 
för ett projekt kan involverade styras för att samverka. 
6.3.6 IT-expert 
Samverkan i byggprocessen är etablerad och har länge funnits. Problemet är att samverkan är 
väldefinierad för vem som ska göra vad och när efter de förutsättningar som funnits historiskt. 
Samverkansformer som löser problem under vägen finns också enligt intervjuade IT-experter. 
Samverkansformerna bygger dock på en kännedom om vilka kompetenser alla besitter, och 
kommunikationen sker specifikt för ändamålet. BIM kräver nya utarbetade samverkanssätt 
samt juridiska och organisatoriska förändringar.  
 
Idag fungerar samverkan sämst mellan förvaltningsprocess och resterande processer. 
Information som skulle kunna vara av nytta skalas bort och till förvaltningen har även källan 
till informationen tagits bort. Byggnaden är konstruerad och uppförd, och relationshandlingar 
lämnas vidare utan att de är avsedda för drift och förvaltning. Hoppet med BIM är att 
fastighetsägarna och beställarna ställer krav på att byggprocessen påbörjas på rätt sätt enligt 
intervjuade IT-experter.  
 
Samverkan behövs inte bara mellan företag och individer i projekten utan genom byggnaders 
livscykel, från idé till användning och vidare enligt intervjuade IT-experter. Samverkan 
mellan slutanvändare och skapare är viktig, det skapar en bättre produkt. 
 
42
6.4 BIM 
Här presenteras de intervjuades uppfattning om BIM. 
6.4.1 Sweco Theorells-anställda 
BIM beskrivs som ett värdefullt verktyg för framtiden av IT-ansvarig på Sweco Theorells. 
Det ger fördelar i form av att tidigt kunna samverka med andra discipliner och på så sätt bistå 
med snabba energi- och inneklimatanalyser samt koordinering i projekt. Likaså den 
felsökning som kan göras inom och mellan discipliner och medarbetare beskrivs som en stor 
fördel då det ger ett effektivt arbetssätt i en modell där fel identifieras tidigt. Resultatet är 
besparingar, ändringskostnad i modell kontra i byggnad är stor enligt IT-ansvarig. Genom att 
rita rätt i 3D skapas ett system som stödjer idé till förvaltning, vilket BIM gör. Inom Sweco 
Theorells har det beslutats att allt arbete ska ske i 3D. För Sweco Theorells innebär BIM 
möjligheten att fungera som rådgivare för energifrågor enligt IT-ansvarig. 
 
Av VVS-konsulter beskrivs BIM som ett förenklat arbetssätt som gör att mer av 
uppdragskollegornas information kan nyttjas. Det ger konsulter säkerhet i att informationen 
som produceras är rätt och möjliggör simuleringar som minskar schablonanvändning. Tron på 
uppdragskollegors information blir större när kvalitén på informationen blir högre. 
Visualiseringsmöjligheterna som används kontinuerligt i arbetet ger förståelse för andra 
discipliners tänkta lösningar. Genom visualiseringar kan bästa möjliga lösning tas fram både 
estetiskt och funktionellt. Med hjälp av beräknings- och analysprogram ökar VVS-
konsulternas inflytande över system- och materialval i samråd med arkitekten vilket skapar en 
nöjd slutkund. Arbetssättet innebär att disciplinerna i ett projekt kan samordnas effektivt. 
 
Användningen av BIM innebär att gemene person involverad i arbetsprocessen effektiviserar 
sitt eget arbete samt helheten. För de individer som sett och förstått vinningen med 
arbetsmetodiken är det ett måste att det används enligt VVS-konsulter som idag arbetar i linje 
med BIM. Ett problem är att det är få individer och discipliner som vågar testa nya 
möjligheter, program och arbetsmetoder vilket automatiskt gör att många bemöter ett nytt 
arbetssätt negativt med det samma. Att BIM inte används idag är en generationsfråga.  
 
Enligt VVS-konsulter som arbetat med 3D i linje med BIM finns det inga problem 
kunskapsmässigt. Den kunskap VVS-konsulter som inte arbetar i 3D saknar är snabb och 
enkel att inhämta. 
 
Ekonomiska vinster kan göras genom BIM-användning enligt alla intervjuade. De initiala 
besparingarna finns det olika uppfattning om. I förvaltningsskedet är alla överens om att vinst 
kan göras. Vad som behövs är lyckade exempel på resultat att informationen går att 
återanvända i ett tidigt skede. 
6.4.2 Konstruktör 
Nyckelord som BIM förknippas med hos konstruktörer är prefabricering, 
tillverkningsritningar, mängdning och 3D. Att ritningar kan plockas direkt ur modeller 
underlättar anbudsförfarandet. 
 
Intervjuade konstruktörer har varierande förståelse för nyttan med BIM. 
 
Enligt vissa konstruktörer blir arbetet svårare och mer tidskrävande för konstruktören i BIM. 
Fördelarna av merarbetet drar inte konstruktörerna nytta av, utan det gör de andra 
disciplinerna i projekten. 
 
43
 
Enligt andra konstruktörer är uppfattningen kring att rita i 3D i linje med BIM positiv. 
Fördelarna är stora och arbetssättet är lätt att lära. Enligt konstruktörer som jobbar i linje med 
BIM är det tidskrävande till en början. Även i förlängningen tar projekteringen längre tid men 
det ger sådana fördelar och synergieffekter att det lönar sig ekonomiskt och tidsmässigt. 
Konstruktörer måste dock visa beställaren fördelarna och möjligheterna så att de bättre 3D-
ritningarna ger mer betalt.   
6.4.3 Arkitekter 
Av arkitekter förknippas BIM med 3D, objekt och strukturerad information. 
 
Långt ifrån alla arkitekter arbetar i 3D vilket beror på att behovet inte finns i alla projekt 
enligt intervjuade arkitekter. Dock är en gemensam uppfattning att nyttan i större 
nybyggnadsprojekt är stor. Då nyttorna i de stora projekten visas blir arbetssättet naturligt i 
mindre projekt. Rätt använt kommer BIM i framtiden innebära större förtjänst i projekten för 
konsulter genom minskat dubbelarbete, bättre lösningar och exakthet i ritningar. 
6.4.4 Projektledning 
BIM förknippas med vad det medför, så som visualiseringar och samkörningar mellan 
discipliner där den styrande parten får ett starkt verktyg enligt intervjuade projektledare. En 
stor fördel är att BIM underlättar fast-track-projekt genom att arbetet sker objektbaserat i 3D i 
en gemensam databas med möjlighet till parallellt arbete. 
 
Eftersom mängdningar och kollisionskontroller kan göras i modellen kommer entreprenören 
endast kunna konkurrera med pris på material och timme, samt sådant som ligger utanför BIM 
som markarbete, maskiner, bodar med mera. Inte så som i dagens arbete, där felen och 
ändringarna används för att öka vinstmarginalen enligt projektledare. 
 
Så som arbetet utförs idag kommer förvaltningsdisciplinen i många fall in sent. 
Förvaltningens krav kommer i framtida projekt sättas i fokus på grund av det energifokus som 
finns enligt intervjuade projektledare. Uthålliga byggnader möjliggörs genom att prova 
varierande lösningar i tidiga skeden. Partnerskap och BIM underlättar genom att alla 
involveras tidigt och strukturerade analyser kan göras.  
 
Standardiseringen kommer att krävas för att möjliggöra BIM. Förvaltningen måste styra 
denna hårt. Förvaltningen måste bli duktiga kravställare. Här finns det en möjlighet att 
konsulter presenterar helhets- och delprodukter. I skapande av produkter har Sweco ett 
försprång gentemot konkurrenterna enligt projektledare.  
6.4.5 Beställare och förvaltare 
BIM är en integrerad informationsmodell enligt beställare och förvaltare. Det är en virtuell 
modell av verkligheten som förknippas med visualisering och samarbete. 
 
Många förvaltare saknar djupare förståelse för BIM enligt intervjuade beställare och 
förvaltare. Projekt i 3D där 3D-modelering ställts som krav har genomförts. 3D-modellen har 
använts för samkörning och kollisionskontroller mellan installationskonsulter. Visualiseringar 
till hyresgästen för att få en känsla för volymen har använts. I ett senare skede har det visats 
vara användbart för entreprenören att skapa en känsla för produkten. Att se och känna 
volymer och estetik är en stor vinning. Det finns stor vinning i att arbeta modernt och kunna 
ta del av ritningar i 3D enligt intervjuade beställare och förvaltare.  
 
44
 
Användning av 3D och gemensam databas är framtiden enligt beställare och förvaltare.  
6.4.6 IT-expert 
Försök att skapa ett modernt arbetssätt är inget nytt. Önskan är att kunna återanvända och 
förädla information genom processen vilket det funnits visioner om i 30 år enligt intervjuade 
IT-experter.  
 
Samarbete för att möjliggöra informationsförädling har några discipliner lyckats med. Till 
exempel har konstruktörer ett nära samarbete med prefabricerande företag. Detta har skapat 
möjlighet för de prefabricerande företagen att vara med i utvecklingen av konstruktionen. 
Genom att rita rätt i 3D kan konstruktionen granskas och tillverkas utifrån korrekta ritningar. 
Att detta samarbete har lyckats beror på att det är väl begränsat där processen är överskådlig 
och lättkontrollerad enligt IT-experter. 
 
Precis vad som skapats mellan konstruktör och prefabricerande företag är vad BIM ska skapa 
på bred front enligt intervjuade IT-experter. Problematiken med BIM är att det blir stort och 
svårövergripligt där flera discipliner måste samverka mot samma mål. Genom att rikta fokus 
på vilken nytta ett modernt arbetssätt innebär kan det enklare mottas. 
 
BIM kan innebära besparingar genom att i ett tidigt skede specificera en byggnad så att den 
stämmer överens med förväntningar hos beställaren, förvaltare och användare enligt 
intervjuade IT-experter. Under projekteringen innebär det att dubbelarbete undviks och att 
information når rätt användare vilket sparar resurser, effektiviserar den tekniska delen och ger 
förutsättningar för en bättre produkt. Under byggandet innebär det att fel undviks och att 
industrialisering underlättas. Med modern teknik och BIM kan skräddarsydda produkter 
skapas effektivt med tillgängliga objekt. 
 
Programvarorna som används kommer att utvecklas och förändras i framtiden vilket stödjer 
att BIM inte bör vara programberoende enligt intervjuade IT-experter, utan grundas på 
naturlig kommunikation mellan programvaror och involverade. 
6.5 Sweco Theorells arbete 
Sweco Theorells kommer in sent och de andra disciplinerna har okunskap och ointresse för 
vilka möjligheter som finns enligt VVS-konsulter. Energifokuset är en inkörsport för Sweco 
Theorells att ge de andra disciplinerna mervärden genom att tidigt bistå med kunskap och 
vägledning. 
 
Enligt arkitekterna möjliggör BIM i samarbete med Sweco Theorells att de enkelt och snabbt 
kan få hjälp med energisimuleringar som blir allt viktigare för dem. Enligt arkitekterna gäller 
det att samarbete mellan konsulter och arkitekter skapas där parterna visar varandra hur 
processen kan förbättras.  
 
Enligt projektledare som jobbat tillsammans med Sweco Theorells hade de gärna sett att 
snabba känslosvar kunde levereras i stället för att det ska krävas beräkningar.  
 
Enligt beställare bygger samarbetet inom byggbranschen på personliga kontakter. Valda 
individer eller företag har tidigare gjort ett bra intryck vilket ger dem uppdragen. Att förändra 
arbetssätten inom byggbranschen måste göras genom att nytta och fördelar med ett nytt 
arbetssätt visas. Om discipliner, individer och företag med samma inställning till BIM och ny 
 
45
arbetsmetod anlitas möjliggörs nyttorna. Här har Sweco som stor koncern möjligheter att 
lyckas enligt beställare. 
 
Beställare, förvaltare och projektledare uppfattar Sweco som ett av de företag som kommit 
längst i att omsätta BIM till praktik. Möjligheten att Sweco kommer att nå ännu längre är stor. 
Samarbete mellan Swecobolagen kan medföra att de når längre i att tillämpa BIM än vad 
andra gör. 
 
Enligt beställare söks inte kompletta konsultbolag som erbjuder en helhetslösning för alla 
projekt. Det krävs att olika parter är med för att exempelvis få efterfrågad arkitektur. Detta 
kräver samarbete mellan discipliner och företag. Enligt beställare är det en fördel att arbeta 
med parallella lösningar för att hitta den bästa lösningen. Arbetsmetoden måste vara kreativ. 
Sweco Theorells bör visa vilka möjligheter som finns för att skapa bästa möjliga inneklimat 
och energilösningar enligt beställare, projektledare och arkitekter. 
 
Enligt beställare har det lagts lite tid på energisimuleringar tidigare. Normalt godtas 
projektörernas valda lösningar direkt. Den lösning projektören visar ses som fungerande 
eftersom ingen disciplin visar på att bättre alternativ finns. Som framtida ägare av en byggnad 
kan beställaren och förvaltaren se en högre initial kostnad som en bra investering för att få 
kostnads- och underhållseffektiva lösningar. För att det ska föras upp på prioriteringslistan 
krävs att någon lyfter upp frågan, vilket görs för lite idag enligt beställare och förvaltare. 
6.6 Framtid 
Här presenteras de intervjuades uppfattning om framtiden. 
6.6.1 Sweco Theorells-anställda 
Enligt anställda på Sweco Theorells är det viktigt att datastöd och verktyg synkroniseras med 
mål och visioner för Sweco Theorells framtid, inte bara de tekniska, utan också de 
ekonomiska och administrativa. 
 
Det energifokus som finns idag beskrivs som accelerator för användning av moderna 
arbetssätt, då de stödjer effektiva energilösningar. BIM stödjer tidiga energianalyser enligt IT-
ansvarig, affärsutvecklare och regionschef. Sweco Theorells bör i framtiden skapa fakta för 
beslutsstöd.  
 
Enligt VVS-konsulter riktas BIM främst mot nybyggnationer vilket beskrivs som en svaghet. 
Effektiviseringar för renoveringar och analyser av befintliga byggnader är också viktiga för 
Sweco Theorells.  
 
Enligt anställda på Sweco Theorells är beställaren, förvaltaren och uppdragsgivaren 
nyckelpersonerna för att implementera BIM. Paralleller kan dras till införandet av CAD som 
har lyckats, vilket till stor del var en generationsfråga. Unga personer är ofta mer öppna för 
förändring och prova nya sätt än äldre. Bromsklossar för BIM är programtillverkarna, neutrala 
filformat, verktyg som saknar interoperabillitet och standardisering.  
 
Utbildningsförändringar är möjligtvis ett måste enligt IT-ansvarig. Exempelvis kan 
skolbänksutbildningar utbytas mot att medverka i projekt med moderna arbetssätt eller 
genomföra testprojekt som kan skapa försäljningsunderlag. 
 
 
46
Enligt Sweco Theorells-anställda finns det besparingar att göra med BIM. Resursbesparingar 
för var individ i projekteringsprocessen kan göras, då textning och mängdning av ingående 
delar samt ritningar fås automatiskt ur den oblektbaserade 3D-modellen. BIM ensamt ger 
dock inte besparingar, det måste paketeras med att alla har samma förståelse och mål, 
Concept, samt att alla hjälps åt genom partnering då oväntade problem kommer uppstå, Figur 
15. 
 
Figur 15 – BIM kombinerat med gemensamt koncept och partnering (Sweco Theorells-
anställd) 
 
Mellan disciplinerna i projekteringsprocessen kan tidsbesparingar göras genom minskat behov 
av samgranskning eftersom kollisionskontroller kan göras i den oblektbaserade 3D-modellen. 
Merkostnader för projekteringsprocessen tillkommer först då energianalyser och tester ska 
göras enligt VVS-konsulter.  
 
Underlaget som skapas objektbaserat i 3D under projekteringsprocessen blir mer exakt än 
tidigare arbete vilket ger besparingar i byggandeprocessen då fel i underlaget minimerats 
enligt VVS-konsulter. Storleken på besparingar som därefter görs i drift av byggnaden står i 
relation till vilka analyser och hur mycket merarbete som lagts på att skapa effektiva 
lösningar. Underhållskostnaden kommer dock inte förändras märkbart, då personal- och 
servicekostnaden förblir densamma. 
 
Enligt intervjuad Sweco Theorells-anställd möjliggör objektbaserad 3D-projektering fast-
track-projektering med bibehållen eller förbättrad kvalitet jämfört med 2D-projektering. 
Erfarenhet visar på en 40 % minskad projekteringstid i ett husbyggnadsprojekt på 10 000 kvm 
som i 2D-projektering skulle ta 12 månader. Om 8 000 kvm av huset är uthyrningsbar yta och 
kan hyras ut 5 månader tidigare innebär det större intäkter för ägaren. Hyran kan vara 2 500 
kr/kvm och år. Kvalitetsfel på grund av projekteringen har erfarenhetsmässigt minskat från 
det tidigare 4,5 % till i objektbaserad projektering 2 % genom visualiseringar, mängdningar, 
kollisionskontroller med mera. Den mäsnkliga faktorn som gör att delar av dessa fel 
uppkommer under brukstiden antas minska från 10 % till 8 %.. Enligt den intervjuade är drygt 
30 % av produktionskostnaden slöseri och byggfel. Genom de möjligheter objektbaserad 3D-
projektering innebär antas den här procentsatsen lågt räknat kunna minskas till 25 %.  
 
BIM lämpar sig inte i alla projekt enligt Sweco Theorells-anställda. 3D och en modern 
projekteringsmetod kommer till en början användas i större nybyggnadsprojekt. Först då 
 
47
fördelarna uppkommer där och involverade individer blir bättre i användningen av verktygen 
kommer det börja användas i mindre projekt. Det kommer dock att finnas kvar 2D-projekt en 
längre tid. Men i det långa loppet kommer 2D-projekten troligtvis helt fasas ut. 
 
Anledningen till att utvecklingen går långsamt beror på rådande högkonjunktur enligt vissa 
Sweco Theorells-anställda. Det finns ingen tid att lägga på utveckling och förbättring. 
Troligtvis kommer en lågkonjunktur påskynda utvecklingen. 
6.6.2 Konstruktör 
Idag är tidsplanerna nästan ouppnåeliga i de komprimerade projekt som utförs. Det krävs 
bättre struktur i projekten. Bättre styrning och samordning är vad som krävs enligt 
konstruktörer. 
 
Erfarenheter från gemensamma projektdatabaser är att de är svåra att använda på grund av att 
arbetet då inte sker som vanligt enligt vissa konstruktörer. En risk är att informationen delas 
ut för tidigt vilket innebär att underlag som kommer att ändras används. 
 
En problematik är att en pappersskiss inte anses som något bestämt, däremot en skiss i 
dataformat anses bestämd till 100% enligt konstruktörerna. Ett annat problem är att besluts tas 
på möte utifrån den personkemi som råder. Oberoende grad av tekniknyttjande kommer 
merparten av alla beslut tas på en social nivå. 
 
Att den framtida utvecklingen inom byggbranschen grundas på de effektiviseringar som 
tekniken medför är det inget tvivel om enligt intervjuade. Framtiden är enligt intervjuade 
konstruktörer att rita i 3D, men programmen måste förbättras enligt vissa konstruktörer. Det 
som krävs för datorverktygen är enkelhet och tydlig nytta. Verktygen får inte vara svårare än 
de gamla. De måste spara tid och pengar, två klick ska bli ett. 
 
Möjlighet att skapa svårare geometrier till byggnaderna med hjälp av moderna datorverktyg är 
en fördel. Dock kan det innebära dyrare byggkostnad med mer komplexa strukturer. 
Utnyttjandet av prefabrikationsmöjligheterna ger ett stort mervärde för alla lösningar för 
konstruktörer. En viktig frågeställning är om 3D och BIM kommer att löna sig ekonomiskt 
enligt intervjuade konstruktörer. Debiteringssättet kommer troligtvis att behöva förändras. 
 
Nyckelpersoner för lyckad BIM-implementering och användning är beställare och förvaltare, 
som i sin tur anlitar projektledaren. 
6.6.3 Arkitekter 
Konsulterna är nyckelpersonerna enligt intervjuade arkitekter. Konsulterna måste se nyttan 
och förstå hur arbetsmetoden med programvaror används fullt ut. Hur upplägget av 
programvaror görs bäst är det ingen som kan svara på idag enligt arkitekter. Ett alternativ är 
att alla konsulter arbetar i ett och samma program vilket kan ses som en enkel och fungerande 
lösning. Det andra alternativet är ett neutralt filformat. 
 
Utbyte av användbar information mellan konsulter och andra discipliner kommer att vara 
naturligt i en framtida modern arbetsmetod, vilken successivt kommer att växa fram då fler 
och fler ser nyttan i det, samt att den standardisering och de juridiska frågeställningarna 
kommer på det klara. Alla involverade i byggprocessen måste visa på hur den övergripande 
processen kan underlättas enligt intervjuade arkitekter. När nyttan med ett modernt och 
effektivt arbetssätt visas finns det inget alternativ.   
 
48
 
Mer samarbete mellan konsulter ökar effektiviseringsmöjligheterna enligt intervjuade 
arkitekter. En ny arbetsmetod kommer till en början leda till förvirring och komplexitet. För 
att alla ska kunna utföra sina åtagande och att tekniken ska hinna utvecklas till vad som krävs 
av den bör BIM skynda långsamt så att alla hittar rätt och att tekniken hinner utvecklas till det 
som krävs av den. 
 
Test- och referensprojekt där samarbete mellan disciplinerna sker ses som intressanta. Det är 
precis vad som behövs enligt arkitekter. Lyckade exempel ger ringar på vattnet. En direkt 
övergång för alla arkitekter till ny arbetsmetod och nya verktyg är inte att efterfråga. Alla 
projekt är inte lämpade för en ny modern arbetsmetod, stora nybyggnation är det enligt 
intervjuade arkitekter. 
 
Enligt intervjuade arkitekter kommer arkitekter och konsulter att få större ansvar för att 
ritningarna är korrekta men behöva lägga ner mindre tid i skapandet av data. Innebörden av 
detta blir ett förändrat debiteringssätt. Dagens debiteringssätt måste ställas mot användning av 
fasta priser och att sälja produkter. Denna diskussion är redan igång bland arkitekter enligt 
intervjuade arkitekter. 
6.6.4 Projektledning 
Med en gemensam databas ges kunderna struktur enligt projektledare. 
 
Förvaltaren och beställaren samt de stora FM-bolagen är nyckeldiscipliner för införande av en 
ny arbetsmetod då den är resursbesparande. Den som ska förvalta huset är den som bäst kan 
ställa krav på långsiktighet och låga livscykelkostnader. Byggkostnad kontra driftskostnad är 
av stort intresse. 
 
En frågeställning är varför det inte ställs direkta krav på drift och underhållsinstruktioner. 
Troligtvis är det på grund av att det ger för lite vinning ur ett livscykelperspektiv. Om BIM 
kan kommersialiseras kring hållbarhet och resursbesparingar kommer det att tas emot positivt 
av alla involverade enligt intervjuade projektledare. 
 
Förvaltningsskedet måste intresseras och ges ett större kunnande om möjligheterna för att en 
ny arbetsmetod ska slå igenom. Det är förvaltare och beställaren som måste ställa kraven på 
nya arbetssätt. Byggindustrin arbetar idag långt ifrån slutkunden vilket är en skillnad mot 
tillverkningsindustrin. Genom att fokusera på slutkunden kan möjligtvis förändringar redan i 
projektens tidiga skeden möjliggöras enligt intervjuade projektledare. 
 
När det gäller styrning inom branschen är det viktigt att förstå vad beställaren vill uppnå. Det 
finns förenklat två ytterligheter av beställare. Den ena ytterligheten är de som vill se vinning i 
nuet genom direkt försäljning. De vill på så sätt ha låga byggkostnader. Den andra 
ytterligheten är de som vill fungera som långsiktiga ägare, 50-100 år framåt, vilka vill ha en 
låg livscykelkostnad. Enligt intervjuade projektledare måste behovet styra och nyttan visas 
med en ny arbetmetod.  
6.6.5 Beställare och förvaltare 
Det stora kunskapsmässiga språnget idag för att införa ett nytt arbetssätt är att tänka rätt enligt 
intervjuade beställare och förvaltare. En visualisering är inte en bild vid sidan om, utan en av 
oändligt många presentationsvyer av informationsmodellen.  
 
 
49
Det krävs en tydlig affärsnytta med en ny arbetsmetod enligt beställare och förvaltare. Beslut 
om införande bör tas i styrelserum och av top-management då det är de som ansvarar och 
godkänner utveckling.  
 
Utöver top-management är projektledaren viktig. Projektledaren kan vara bromsande eftersom 
tid, kvalitet och pengar är beslutade på investeringen och inte livscykeln. Att sänka 
energikostnaden innebär i många fall en högre investeringskostnad. 
 
Idag finns alla komponenter som behövs för en modern arbetsmetod, men det måste mogna i 
konsultledet. En modernare arbetsmetod serverar beställare, förvaltare och entreprenör med 
rätt information, och det kommer ingen att tacka nej till enligt intervjuade beställare och 
förvaltare. Då förändringen sker kommer det att ske automatiskt. Om 10 år är det troligtvis 
ingen tvekan om att all information finns i en gemensam databas som är 3D-objektbaserad.  
 
Standardiseringsarbete måste göras i skapandet av ett nytt arbetssätt. Enligt beställare och 
förvaltare kommer system-, program- och bygghandlingar fortsätta att användas men minska i 
betydelse eftersom informationsinnehållet kan granskas under resans gång. Den juridiska 
frågan kommer att återstå. Vem äger vad i modellen och vem ansvarar för problem som 
uppstår i den. Branschen i stort ansvarar för den framtida utvecklingen. 
 
I införandet av BIM måste dess syfte och mål vara i fokus. Syftet och målet är inte att införa 
en ny teknik utan underlätta informationsutbyte och samverkan från start till slut och på så sätt 
skapa bättre byggnader enligt intervjuade beställare och förvaltare.  
 
De stora bolagen i branschen utvecklar sina industriella och moderna arbetsmetoder utan att 
visa omvärlden. Troligtvis kommer de att förvåna omvärlden då resultaten visas enligt 
beställare och förvaltare. 
6.6.6 IT-expert 
Idag grundas problemen i byggbranschen på att discipliner endast uppfyller sina kontrakt 
enligt intervjuade IT-experter. Processen är fragmenterad, rätt använt har alla nytta av en 
effektiviserad och modern process. En införandeprocess är inte lätt, den kräver extraarbete 
och mer tid till en början enligt intervjuade IT-experter. Involverade måste vara medvetna om 
detta och ha utrymme att göra de justeringar som krävs i startfasen. Ju fler parter som förstår 
nyttan desto bättre och enklare blir införandeprocessen. 
 
Hela processbilden och versionshanteringen måste utvecklas enligt intervjuade IT-experter. 
Att vänta på en arbetsmetod som ska vara fungerande till 100% är orealistiskt. Delmängder 
måste byggas upp med delverktyg för att slutligen skapa en helhet. För att lyckas måste 
informationsflödet och processerna undersökas för att veta vad som behövs, i vilken 
omfattning och när. 
 
Kännetecken för en lyckad införandeprocess är en positiv inställning bland användare, vilket 
innebär att valet av det nya arbetssättet eller verktyget blir individens egna val enligt 
intervjuade IT-experter. Vidare är utbildning ett måste för att visa hur nytta med metoden eller 
verktyget skapas.   
 
För att uppnå BIM krävs samverkan och standardisering. Exaktheten är viktig, men 
standardiseringsskapandet får inte ta för mycket kraft, utan det måste stå i relation till vad det 
ger enligt intervjuade IT-experter. Struktur och klassifikation för mängd och exakthet bör 
 
50
skapas. Likaså måste rätt information sparas så att inte ändringar som görs förstör annan 
information. 
 
Lyckade införandeprocesser sker på en företagsnivå och inte projektnivå. Nyckelpersonen är 
den som ansvarar inom företaget. Leverantör av bakomliggande teknik är viktig genom att ge 
enkel utbildning och support enligt intervjuade IT-experter. 
 
Stora företag kommer till en början ha lättare att skapa förutsättningar för användning av ny 
arbetsmetod då det blir kostsamt för mindre bolag. Beställare är de som borde se mest nytta i 
BIM genom fokus på en låg livscykelkostnad, kontrollmöjlighet och förståelse enligt 
intervjuade IT-experter. Om inte beställaren på egen hand ser nyttan, eller konsulter kan 
övertyga beställaren, blir förhoppningsvis slutkunderna i framtiden mer krävande. 
 
I praktiken möjliggörs slutligen ett modernt arbetssätt genom att enskilda eldsjälar driver fram 
metoden inom alla discipliner och skapar kontinuiteten enligt intervjuade IT-experter. I teorin 
kan beställaren och projektledaren sätta krav på användning av BIM, men i praktiken fungerar 
det dåligt. En ny arbetsmetod kan inte bara vara rationell och nyttig utan kräver en ”kulfaktor” 
som gör det intressant. En ny arbetsmetod måste kännas framåt och bättre än den gamla. 
Framstående projekt har lyckats genom att involverade haft förståelse för nyttan och arbetat i 
team.  
 
 
 
 
51
7 Analys och diskussion 
Utifrån teori- och intervjustudien följer här examensarbetets analys, med 
uppgiftsformuleringen i fokus. 
7.1 Nulägesanalys 
Att BIM inte används naturligt i svenska byggprojekt år 2007 är ett faktum. De 
referensprojekt som finns är pilotprojekt eller projekt som delvis utförts som BIM-projekt. Att 
Sweco Theorells vill få ett examensarbete gjort enligt uppgiftsformuleringen visar dock att det 
finns ett intresse att möjliggöra framtida BIM-användning från Sweco Theorells sida. 
 
Då både teori- och intervjustudie beskriver att BIM grundas på de möjligheter som ges med 
objektbaserade 3D-datorverktyg med interoperabillitet blir en direkt frågeställning: Varför 
används inte BIM?  
 
För att kunna besvara frågeställningen krävs en förståelse för vad BIM är enligt teorin och 
vilken förståelse individer involverade i byggprocessen har för BIM. Examensarbetet i sin 
helhet ska besvara denna frågeställning. 
 
Sammanställning och analys av teoristudien visar att BIM är en modern arbetsmetod där 
objektbaserade 3D-datorverktyg med interoperabillitet och deras fulla kapacitet används. 
Arbetsmetoden fokuseras mot att skapa en BIM-modell. En BIM-modell är en virtuell 
objektbaserad 3D-modell av verkligheten, med andra ord en virtuell prototyp. I modellen 
samlas och organiseras informationen för och under en byggnads livscykel på ett sådant sätt 
att den kan användas av andra discipliner och individer. BIM-modellen skapas i en gemensam 
databas där involverade discipliner adderar, använder, uppdaterar och modifierar information 
och data under utrednings-, program- och projekteringsprocessen. I byggande- och 
förvaltningsprocessen används sedan modellens information samt uppdateras och modifieras 
för att hållas korrekt. 
 
BIM resulterar i fördelar för alla involverade discipliner i byggprocessen enligt analys av 
teoristudien. Övergripande fördelar är att BIM: 
 
- 
ger intelligens i ritningarna 
- 
ger en databas med all information  
- 
möjliggör visualisering, analyser och simuleringar 
- 
ger ett fungerande projektstyrningsverktyg 
 
Resultat av fördelar är: 
 
• 
bättre förståelse för koncept  
• 
snabbare iterationer 
• 
minskat antal fel och försummelse 
• 
förbättrar sökmöjligheter i information 
• 
mindre förluster i material och tid 
• 
minskat dubbelarbete  
• 
ökad säkerhet 
• 
bättre estimeringar för kostnad, tid och material 
• 
minskar väntetider och ansträngningar 
• 
mer fokus på värdeskapande delar 
 
52
 
Bland de intervjuade är förståelsen för BIM skiftande. Flertalet av de intervjuade har samma 
uppfattning om BIM som beskrivs i analysen av teoristudien ovan. Andra intervjuade har inte 
samma förståelse då de inte vet vad BIM innebär. I spontana diskussioner utöver intervjuerna 
har BIM benämnts som ett datorprogram, vilket visar på oförståelse inom området. De 
intervjuade som är insatta i området beskriver också att den generella kunskapsnivån inom 
branschen för nya datorverktyg och arbetsmetoder är låg. Att förståelsen för BIM är 
varierande och bland många låg uppfattas bero på att BIM inte är greppbart. Det innefattar 
alla tänkbara discipliner, en ny arbetsmetod och för många nya datorverktyg, vilket gör 
förståelsen svår. Begränsning och överskådlighet underlättar förståelse, detta saknas i 
begreppet BIM. 
 
Även om förståelsen för BIM är skiftande i analys av intervjumaterialet finns en gemensam 
uppfattning om att effektiviseringar i projekteringsprocessen och hela byggprocessen kan 
göras, och bör göras. De intervjuades effektiviseringar i jämförelse med vilka resultat BIM-
användning ger enligt genomförd teoristudien visas i Tabell 1. De effektiviseringar 
intervjuade personer vill se i framtida arbete stämmer väl överens med vad BIM-användning 
resulterar i. Det finns alltså vinning i att möjliggöra framtida BIM-användning. 
 
Tabell 1 – Jämförelse av effektiviseringar som intervjuade personer vill se med resultat av 
BIM-användning enligt analys av teoristudie 
Effektiviseringar som intervjuade 
personer vill se enligt analys av 
intervjumaterial 
Resultat av BIM-användning enligt 
teoristudie 
 
- 
Ett effektivare informationsutbyte 
(kapitel 7.1.1 Informationsutbyte) 
 
- 
Tidig påverkan av alla involverade i 
projekten (kapitel 7.1.2 Samverkan) 
 
- 
En större förståelse för andra 
discipliners behov (kapitel 7.1.3 
Förståelse och kontroll) 
 
 
- 
Bättre förståelse för koncept  
- 
Snabbare iterationer 
- 
Minskat antal fel och försummelse 
- 
Förbättrar sökmöjligheter i 
information 
- 
Mindre förluster i material och tid 
- 
Inget dubbelarbete  
- 
Ökad säkerhet 
- 
Bättre estimeringar för kostnad, tid 
och material 
- 
Minskar väntetider och 
ansträngningar 
- 
Mer fokus på värdeskapande delar 
 
 
I tabell 2 är den resulterande nyttan med BIM för var disciplin återgiven baserad på analys av 
intervjumaterial och teori, särskilt NIBS (2007), Persson (2007) och Stephens (2005). Typen 
av nytta varierar tydligt utifrån var disciplins behov.  
 
 
53
Tabell 2 – Nytta med BIM för var disciplin 
Disciplin 
Nytta 
Beställare 
- 
Tidigt involverad 
- 
Förståelse för tänkta lösningar och ändringars effekt på helhet 
- 
Följa arbetsgången momentant 
- 
Beslutsunderlag 
- 
Trovärdiga ekonomiska kalkyler 
- 
Möjliggör fast-track-projekt 
- 
Mindre fel i byggandeprocessen 
- 
Ökad kvalitet genom hela byggprocessen 
- 
Säkrare avkastning 
Projektledning 
- 
Hjälpmedel för kommunikation 
- 
Styrverktyg för resurser, 4D och 5D 
- 
Ger insyn och förståelse för varje disciplins arbete 
- 
Samgransknings-, samordnings- och koordineringsmöjligheter 
- 
LCC-beräkningar 
Arkitekter 
- 
Visualiseringar 
- 
Presentationer 
- 
Mängdförteckning 
- 
Ljus- och skuggstudier 
- 
Ritningsframställningar 
- 
Förståelse för schakt och tekniska utrymme tidigt 
- 
Bättre samarbete med konsulter 
Konstruktörer 
- 
Tillverkningsritningar, CNC filer och prefabricering 
- 
Mängdförteckning 
- 
Koordinering 
- 
Provmontage 
- 
Kopplingar till beräkningsprogram  
- 
Bättre samarbete med andra konsulter 
- 
Samgransknings-, samordnings- och koordineringsmöjligheter 
Installationskonsulter 
- 
Tidigt involverad 
- 
Förståelse för andras arbete och ändringar 
- 
Visualiseringar 
- 
Kopplingar till beräknings-, analys- och simuleringsprogram 
- 
Kollisionskontroll 
- 
Mängdförteckningar 
- 
Bättre samarbete med andra konsulter 
- 
Samgransknings-, samordnings- och koordineringsmöjligheter 
Entreprenörer 
- 
Simuleringar 
- 
Visualiseringar 
- 
Tidsplanering och kontroll 
- 
Kostnadsplanering och kontroll 
- 
Mängdförteckning 
- 
Inköpsplanering 
- 
Logistik 
- 
Industrialiserat byggande 
- 
Färre fel 
Leverantör 
- 
Prefabricering, tillverkningsritningar och CNC-filer  
- 
Mängdförteckning  
- 
Involveras i projekteringsarbetet 
 
54
Förvaltning 
- 
Tidigt involverad 
- 
Förståelse för tänkta lösningar och ändringars effekt på helhet 
- 
Återanvända skapad information 
- 
Hyresgästanpassningar 
- 
Drift- och underhållsinformation 
- 
Lägre driftkostnader 
Hyresgäst 
- 
Bättre inneklimat 
- 
Lägre driftkostnad 
- 
Överensstämmelse med krav 
- 
Visualiseringar 
 
Det energi- och klimatfokus som finns idag beskrivs som en accelerator för användning av 
BIM, då BIM stödjer effektiva energilösningar genom tidiga analyser, simuleringar och tester. 
Detta måste Sweco Theorells nyttja. 
 
Att en BIM-modell möjliggör tidiga visualiseringar, analyser, simuleringar, och jämförelser 
talar för att det kommer nyttjas mer och mer då de leder till bra lösningar utifrån kundens 
önskemål gällande tid, kostnad, och funktion. Även om inte Sweco Theorells vill vara den 
drivande i BIM-användning finns det vinning i att ha en förståelse för möjligheterna och vara 
redo den dagen beställaren kommer och ställer BIM som krav, då nyttan BIM ger beställaren 
enligt tabell 2 är stora.  
 
Genomförd analys visar att det finns individer inom alla discipliner som vill och kan använda 
objektbaserade 3D-verktyg med tillhörande möjligheter, att de har uppnått inspiration och 
förnyelse genom det nya i den sista fasen av förändringens fyra rum, Figur 16.  
 
Figur 16 – Slutfasen i förändringens fyra rum 
7.1.1 Informationsutbyte 
Enligt intervjuade är informationsutbytet inom projekt idag bristfälligt. Skapandet av data är 
ineffektivt då samma data skapas mer än en gång genom processen. Anledningarna påstås 
främst vara: 
 
- 
Involverade i processen har inte klargjort vilken information de har nytta av. 
- 
Ingen interoperabillitet mellan datorverktyg traditionellt. 
- 
Juridiska problem i form av vem som äger informationen då andra discipliner ändrar 
eller förädlar den. 
 
Användning av en gemensam modell beskrivs som en lösning på problemet med 
informationsutbyte i form av att data då bara behöver skapas en gång. Gemensam databas 
beskrivs i intervjumaterialet som ett möjligt sätt att skapa det informationsutbyte som 
efterfrågas då en gemensam BIM-modell inte är uppnåbart idag. Vad som krävs för att kunna 
skapa den gemensamma modellen är interoperabillitet mellan datorverktygen. Gemensamma 
databaser har använts och används. Vad som saknas är dock att de involverade inte nyttjar 
 
55
dem. Troligtvis kommer interoperabillitet mellan datorverktyg öka nyttan för användare att 
dela och hämta information via gemensamma databaser och senare i gemensamma modeller. 
 
Ett av problemen Sweco Theorells konfronteras med i nuläget är ett för litet 
informationsutbyte i projekteringsprocessen. En gemensam modell kan dock orsaka det 
omvända, varför det för att undvika ett för stort informationsutbyte och informationsflöde i 
projekteringsprocessen är viktigt, att åstadkomma gemensamma strukturer, kategoriseringar, 
beskrivningar och namnsättningar av information och data. 
 
Kan informations- och datautbytet förbättras bara lite är det framsteg mot hur det fungerar 
idag. Informationsskapandet och användningen idag uppfattas som ineffektivt och onödigt. 
Resursbesparingar kan göras och exakthet kan ökas. För att uppnå ett effektivt 
informationsutbyte är inte BIM ett måste. Gemensamma mål, en duktig projektledare, drivna 
medarbetare, gemensamma riktlinjer för informationsutbyte är viktiga hjälpmedel för att 
effektivisera informationsutbytet. Om en ny arbetsmetod kan vara vägen till ett förbättrat 
informationsutbyte är den dock av stort intresse för Sweco Theorells. 
7.1.2 Samverkan 
Möjligheten att kunna påverka projekts resultat i ett tidigt skede efterfrågas av alla intervjuade 
och är en nyckelfaktor för effektivare informationsunderlag och bättre slutresultat. Idag får 
discipliner som kommer in i ett senare skede arbeta vidare på redan tagna beslut, som ur deras 
perspektiv kan vara dåliga och som kan resulterar i dåliga och dyra lösningar, Figur 6. Sweco 
Theorells som installationskonsult ställs ofta inför denna problematik. 
 
Samverkan inom byggbranschen är dock etablerad. Problemet är att samverkan bygger på 
väldefinierade gränssnitt som bygger på branschens historik. Samverkansformerna bygger på 
en kännedom om vilka kompetenser gemene disciplin besitter och kommunikationen sker 
specifikt för ändamålet. Det finns dessutom en tendens att göra gränsdragningarna skarpare 
vilket motverkar effektiva projekt och samverkan mellan discipliner. Genom att projekten 
stramas åt, uppdragen optimeras och gränserna blir skarpa riktas kostnadseffektiviseringarna 
mot discipliners gränssnitt.  
 
Vad som beskrivs ovan tillhör branschens historik ur ett BIM-perspektiv. BIM kräver nya 
utarbetade samverkanssätt samt juridiska och organisatoriska förändringar för att inte rikta 
kostnadseffektiviseringarna mot discipliners gränssnitt. För att skapa förutsättningar för 
framtiden krävs att discipliner inom branschen skapar en förståelse för varandras behov och 
kunden sätts i fokus, genom att alla berörda parter bjuds in i projektets start för att möjliggöra 
optimerade lösningar. 
 
Eftersom att partnering är ett arbetssätt där involverade i ett projekt fokuserar sina insatser 
mot att skapa bästa totallösning för kunden med fokus på helhet och framtid är partnering 
precis vad förändringar i linje med BIM kräver, då BIM-användning till en början kommer att 
ge problem och svårigheter som inte kommer att likna de som uppkommit historiskt.. I 
projektet Kvarteret Järnvägsstationen 2 (kapitel 5.3 Pågående projekt – Sweco Theorells) har 
förändringar i linje med BIM kunnat göras genom krav på partnering från beställaren.  
 
Ett gemensamt mål för involverade i projektet kombinerat med partnering och BIM ger ett 
lyckat slutresultat, Figur 15. I sundsvallsprojektet Kvarteret järnvägsstationen 2 har 
projektering i 3D tillsammans med ett kontinuerligt informationsutbyte mellan involverade 
discipliner i ett partneringprojekt skapat de möjligheter som krävts för att komma närmre ett 
 
56
modernt arbetssätt i linje med BIM. Enligt involverade i projektet skapas en attraktiv byggnad 
ur tid-, kostnads- och funktionsaspekterna utifrån valt sätt att arbeta. 
7.1.3 Kontroll och förståelse 
I intervjumaterialet beskrivs kontroll för projekten och andra discipliners arbete som en 
effektiviseringsmöjlighet. Kontroll i projekt beskrivs som bristfälligt för involverade som 
kommer in sent i projekten. Partnering och BIM syftar båda till att involvera alla discipliner i 
ett tidigt skede.  
 
Av alla intervjuade, förutom vissa konstruktörer, beskrivs bristande kontroll på ändringar som 
görs av andra discipliner som ett problem. Användningen av CAD med dess 
visualiseringsmöjligheter underlättar kontroll och förståelse, men problemet är att 
informationsutbytet fortsätter att vara bristfälligt. Genom att alla discipliner involveras tidigt i 
BIM och att lösningar kan visualiseras och analyseras möjliggörs bra lösningar för 
byggnaden. 4D och 5D ger också möjlighet till en ny typ av kontroll där tid- och 
kostnadsschema kan följas. 
 
Precis som för effektivisering av informationsutbytet är inte BIM den enda lösningen för att 
effektivisera involverade discipliners och individers kontroll och förståelse. Av intervjuade 
beskrivs duktiga projektledare, bra medarbetare, gemensam databas och riktlinjer med mera 
som möjliga lösningar på problemen. En ny arbetsmetod som kan öka kontroll och förståelse 
är dock positivt. 
7.1.4 Resursbesparingar 
En återkommande frågeställning under arbetets utförda teori- och intervjustudie är vilka 
besparingsmöjligheter BIM medför. Det finns idag ingen klarhet i hur stora besparingar som 
kan förväntas, men både teoristudien och intervjuade personer är överens om att besparingar 
finns att göra ur ett livscykelperspektiv.  
 
Den rådande situationen i byggprojekt är att felen i arbete uppkommer först under byggfasen 
vilket ger åtgärdskostnader. Åtgärdskostnaderna uppkommer till viss del beroende på brister i 
det underlag som ges till entreprenörer. Möjligheterna att göra ändringar i tidiga skeden i den 
virtuella modellen är stora och görs till en låg kostnad, medan de i ett senare skede är svåra 
och kostsamma, Figur 6. För att uppnå ett lyckat resultat krävs det därför att mer resurser 
läggs i ett tidigt skede, vilket är i enlighet med Gordon och Holness (2006) och NIBS (2007). 
 
Utöver att BIM-modellen och objektbaserad 3D-projektering ger ett underlag innehållande 
färre fel blir även informationsutbytet i skapandet av informationen mer effektivt. Detta 
kommer att ligga till grund för en effektiv projekteringsprocess som stödjer fast-track-projekt. 
Genom att stödja fast-track-projekt kan objektbaserad 3D-projektering ge förvaltaren fördelen 
att kunna sätta byggnaden i drift tidigare genom förkortad projekteringsprocess, och på så sätt 
få tidigare intäkter. 
 
Under projekteringsprocessen finns resursbesparingar att göra, då textning, mängdning och 
ritningar fås automatiskt ur 3D-modellen. Arbetet blir mer kvalitativt vilket involverade i 
projekteringsprocessen bör vara positiva till då det bör möjliggöra högre timlönsdebitering. 
Mellan disciplinerna i projekteringsprocessen kan tidsbesparingar göras genom minskat behov 
av samgranskning och samordning eftersom visualiseringar och kollisionskontroller kan 
göras. 
 
 
57
För beställaren kommer projekteringskostnaden troligtvis vara densamma i projekt framöver, 
men resultera i andra besparingar. Merkostnader för projekteringsprocessen för beställaren 
tillkommer först då större energianalyser och simuleringar görs. Dessa görs dock utifrån att de 
ska generera bättre lösningar. Besparingar som görs i drift och förvaltning av byggnaden står i 
relation till mängden analyser och simuleringar som gjorts under projekteringsprocessen och 
hur mycket merarbete som lagts på att skapa effektiva lösningar i ett tidigt skede. 
Underhållskostnaden kommer dock inte att förändras märkbart, då personal- och 
servicekostnaden inte förändras. 
 
Analys av intervjuades ekonomiska erfarenheter ligger till grund för en ekonomisk 
jämförelsekalkyl mellan 2D-projektering och objektbaserad 3D-projektering, tabell 3. 
Kalkylen är ett exempel och gjorda uppskattningar i följande exempel baseras på intervjuades 
erfarenheter och antaganden för ett 10 000 kvm stort hus. 
 
Tabell 3 – Ekonomisk kalkyl för hus på 10 000 kvm, 2D-projektering kontra objektbaserad 
3D-projektering 
 
 
 
2D-projektering 
Objektbaserad 
3D-projektering
Kostnad 
 
 
Projekteringskostnad (milj. SEK) 
16,0 
16,0
Entreprenadkostnad (milj. SEK) 
130,0 
130,0
Övrigt (milj. [SEK]) 
12,0 
12,0
 
 
Kostnad för projekteringsbrister 
 
Kvalitetsfelkostnader (milj. SEK) 
0,7 
0,3
Kvalitetsfelkostnader som upptäcks under brukstid 
(milj. SEK) 
 
1,6 
1,3
 
 
Totalkostnad (milj. [SEK]) 
160,3 
159,6
 
Besparing genom objektbaserad 3D-projektering kontra 2D-projekterin är i detta fall 0,7 
miljoner SEK eller mindre än 1 % av totalkostnaden. Då har dock inte tidigare hyresintäkter 
samt mindre slöseri och byggfel tagits med. 
 
Objektbaserad projektering för hus på 10 000 kvm görs erfarenhetsmässigt 5 månader 
snabbare än 2D-projektering. Hyresintäkten antas vara 2 500 kr/kvm och år där 8 000 kvm av 
byggnaden är uthyrningsbar. Slöseri och byggfel är i detta fall drygt 30 % av 
produktionskostnaden. Fördelarna med objektbaserad 3D-projektering antas minska denna 
procentsatts till 25 %. 
 
 
58
Tabell 4 – Total besparing för 2D-projektering kontra objektbaserad 3D-projektering med 
tidigare uthyrning och mindre slöseri och byggfel för hus på 10 000 kvm 
Besparing 
Summa (milj. SEK) 
2D- kontra objektbaserad 3D-projektering 
0,7 
Intäkter genom tidigare uthyrning 
(5 månader * 8 000 kvm * 2 500 kr/kvm och år) 
 
8,3 
Mindre byggfel och slöseri 
(30 – 25 = 5 % besparing på produktionskostnad) 
 
6,5 
Total besparing med objektbaserad 3D-
projektering 
 
15,5 
 
Objektbaserad 3D-projektering kan innebära en besparing på nästan 10 % på totalkostnaden 
mot traditionell 2D-projektering i samma projekt. 
7.2 Handlingsplan 
Svårigheter med implementering av BIM kan efter analys framför allt förklaras utifrån 
följande orsaker: 
 
1. alla involverade i byggprocessen inte har lika stor nytta av BIM. 
2. det saknas en helhetsförståelse inom byggprocessen. 
3. dagens arbetssätt bygger på branschens historik. 
4. det saknas referensprojekt. 
5. de objektbaserade 3D-verktygens interoperabillitet är inte fullt fungerande. 
6. alla involverade i byggprocessen arbetar inte i objektbaserade 3D-verktyg med 
interoperabillitet. 
7. det finns ingen klarhet i vilka resursbesparingar BIM innebär och vem som ska stå för 
eventuella merkostnader. 
8. BIM är inte begränsat och överskådligt. 
 
För att lyckas med en BIM-implementering måste svårigheterna övervinnas: 
 
1. Alla involverade i byggprocessen har inte lika stor nytta av BIM, men nytta för alla 
finns, tabell 1. 
 
2. BIM-implementering underlättas med en helhetsförståelse, det är dock inte ett måste. 
Företagsledning och styrande parter kan tillsammans skapa en fungerande arbetsmetod 
som sedan de involverade individerna arbetar i, utan att ha en större helhetsförståelse. 
 
3. Att dagens arbete bygger på branschens historik är ett faktum. En ny arbetsmetod 
måste byggas på de möjligheter som ges i de moderna objektbaserade 3D-verktygen.  
 
4. Referensprojekt kommer automatiskt att komma. I analys av intervjumaterialet 
framgår det att det finns individer inom var disciplin som är positiva till 
objektbaserade 3D-verktyg. Får dessa individer samarbeta i ett projekt skapas 
referensprojekt på egen hand, vilket dessutom bör ha mer slagkraft inom Sweco 
Theorells än referensprojekt utförda av andra. 
 
5. Utvecklingen inom de objektbaserade 3D-verktygen går framåt och interoperabillitet 
mellan verktygen förbättras. 
 
 
59
6. Leverantörer av datorverktyg erbjuder redan idag objektbaserade 3D-verktyg med 
interoperabillitet, och verktygen utvecklas. Utvecklingen inom alla discipliner 
uppfattas gå mot användning av objektbaserade 3D-verktyg med interoperabillitet. 
 
7. Resursbesparingsmöjligheter finns enligt både teoristudie och alla intervjuade. 
Framtida projekt utförda i linje med BIM kommer visa på exakta 
besparingsmöjligheter. 
 
8. Förändringar och tänkta effektiviseringar BIM innefattar är efterfrågade inom 
branschen, de måste dock brytas ner och göras förståliga för involverade i 
byggprocessens delprocesser. Sweco Theorells måste därför skapa en egen 
handlingsplan och visa på möjligheter inom projekteringsprocessen. 
 
Målet och syftet med BIM är inte att införa en ny arbetsmetod, utan att underlätta ett effektivt 
arbete för att skapa bättre byggnader. Detta identifieras som en viktig förståelse för att 
möjliggöra framtida effektiviseringar i linje med BIM. Enligt intervjuade IT-experter är det 
orealistiskt att vänta på en arbetsmetod som fungerar till 100% innan den börjar att användas. 
De delprocesser som kan effektiviseras idag måste effektiviseras för att skapa grunden för en 
framtida modern arbetsmetod. 
 
En delprocess som effektiviserats i linje med BIM är informationsförädlingen mellan 
konstruktörer och prefabricerande företag enligt IT-experter. Genom att konstruktörerna ritar 
rätt i 3D kan prefabricerande företag använda konstruktörernas ritningar direkt, samtidigt som 
prefabricerande företag visar på smarta lösningar för att göra resursbesparingar. Att 
effektiviseringen av delprocessen lyckats beror på att den är begränsad och överskådlig. 
7.2.1 Handlingsplan för Sweco Theorells 
Kopplat till vad IT-experter påstår, att det är orealistiskt att vänta på en arbetsmetod som 
fungerar till 100 % innan den börjar användas, bör Sweco Theorells identifiera och 
effektivisera sina delprocesser. Som installationskonsult är Sweco Theorells aktiv i 
projekteringsprocessen vilken är både begränsad och överskådlig. Tillsammans med andra 
involverade discipliner bör projekteringsprocessen effektiviseras. 
 
Enligt sammanställning av teorin är BIM en naturlig utveckling genom projektering i 
objektbaserade 3D-verktyg med interoperabillitet samt med gemensamma standarder och 
kategoriseringar av information och data. Detta bör Sweco Theorells tillsammans med 
arkitekter, konstruktörer och projektledning dra nytta av. 
 
För att lyckas med effektivisering av projekteringsprocessen presenteras här en handlingsplan 
för Sweco Theorells, Figur 17. 
 
60
 
 
#1 –  Internt inom Sweco Theorells (installationskonsult) 
 
• 
Använda 3D-verktyg. 
• 
Använda objektbaserade 3D-verktyg med interoperabillitet. (Ställ krav på 
leverantörer av verktygen) 
 
#2 –  Internt inom projekteringsprocessen (arkitekter, konstruktörer, 
installationskonsulter och projektledning) 
 
 
• 
Få andra discipliner inom projekteringsprocessen att använda objektbaserade 
3D-verktyg med interoperabillitet. 
• 
Samarbeta med de discipliner och individer inom projekteringsprocessen som 
använder objektbaserade 3D-verktyg med interoperabillitet. 
• 
Skapa gemensamma standarder och kategoriseringar av information och data 
med discipliner inom projekteringsprocessen som använder objektbaserade 
3D-verktyg med interoperabillitet. (Ställ krav på leverantörer av verktygen) 
• 
Skapa en säljbar produkt tillsammans med involverade de mest lämpade 
disciplinerna inom projekteringsprocessen. Produktifiera en 
projekteringsmetod med slutmålet att skapa en virtuell modell av byggnaden. 
(kapitel 7.2.2 Produktifiering av projekteringsprocessen) 
 
#3 –  Bjud in andra discipliner i den virtuella modellen (beställare, entreprenörer, 
leverantörer, förvaltare med flera) 
 
• 
Få andra discipliner inom byggprocessen att delta i skapandet av den virtuella 
modellen och låt de nyttja dess möjligheter. 
 
Figur17 – Handlingsplan för Sweco Theorells 
7.2.2 Produktifiering av projekteringsprocessen 
Kontinuerlig utveckling och nya affärsområden är viktiga för att bibehålla och öka Sweco 
Theorells konkurrenskraft. En möjlighet att öka Sweco Theorells konkurrenskraft mot andra 
installationskonsulter ges genom att paketera BIM som en modern projekteringsmetod i form 
av en produkt. En modern projekteringsmetod bör produktifieras med tydlig affärsnytta för 
kunden i form av att en virtuell prototyp skapas i processen, Figur 18. 
 
För att möjliggöra lyckad produktifiering måste discipliner och individer med tro på 
upplägget identifieras och engageras i arbetet. Tillsammans med dessa genomförs 
produktifieringen. Involverade discipliner och individer måste arbeta objektbaserat i 3D och 
gemensamt skapa standarder och kategoriseringar av information och data. 
 
Involverade arkitekter, konstruktörer, installationskonsulter och projektledare fokuserar sedan 
arbetet mot att effektivt, enkelt och organiserat skapa den virtuella prototypen med 
möjligheter att visualisera, analysera och simulera för att få den virtuella prototypen att 
stämma överens med beställarens krav. Projekteringsprocessen genererar på så sätt smarta och 
effektiva lösningar för allt från utseende, estetik och konstruktion till funktion i form av 
energisnålhet och bra inneklimat. 
 
 
61
Att alla discipliner och all kunskap för en produktifiering finns inom Sweco-huset kan 
innebära en stor fördel. En begränsning av möjliga framtida samarbetspartnerns för 
produktifiering bör dock inte göras, då det är viktigt att discipliner och individer som 
engageras har viljan att lyckas.  
 
 
Figur 18 – Produktifiering av en modern projekteringsmetod 
 
Utifrån den processuppdelning During och Fällås (2007) gör, beskrivs i Figur 19 hur 
delprocesserna förhåller sig till metod, verktyg och involverade. Var i processuppdelningen 
produktifieringen är visas också. När väl arkitekter, konstruktörer, installationskonsulter och 
projektledare tillsammans skapat den virtuella modellen kommer resterande discipliner se 
nytta och vinning i att delta i metoden utifrån deras perspektiv och arbetsuppgifter. Beställare, 
entreprenörer, förvaltare och användare bjuds då in i skapandet av den virtuella modellen. 
Slutligen är en fullständig virtuell 5D-modell skapad och en ny modern arbetsmetod 
möjligtvis ett faktum. 
 
 
 
62
 
Figur 19 – Produktifierad projekteringsmetod i vilken alla involverade samverkar i  
 
 
63
Stöd från top-mamagement är viktigt för att möjliggöra en implementeringsprocess, vilket är i 
enlighet med bland annat Carlsson (2006). Kotter (1996) ger stöd till en 
implementeringsprocess med en åtta-stegs-metod. Modifierad utifrån produktifieringen av en 
modern projekteringsmetod blir åtta-stegs-metoden: 
 
1. Skapa förståelse för den produktifierade projekteringsmetoden för arkitekter, 
konstruktörer, installationskonsulter och projektledare. 
2. Sätt samman en väl utvald styrgrupp. 
3. Utveckla en klar vision och strategi, sätt ett talande namn på ”produkten”. 
4. Kommunicera visionen konstant. 
5. Möjliggör inflytande för involverade discipliner och individer och låt dem agera. 
6. Bryt ner helheten i mätbara delmål. 
7. Visa framsteg och motivera fortsättning. 
8. Förankra det nya synsättet i företagskulturen. 
7.3 SWOT-analys 
I tabell 5 presenteras de tydligaste styrkorna, möjligheterna, svagheterna och hoten en 
produktifiering av en modern projekteringsmetod innebär för Sweco Theorells. 
 
 
64
Tabell 5 – SWOT-analys av vad en modern projekteringsmetod innebär för Sweco Theorells 
 
Styrkor 
 
• ger intelligenta ritningar där skapad information återanvänds. 
• möjliggör tidig påverkan. 
• ger bättre förståelse internt på Sweco Theorells för tänkta koncept och 
andras arbete samt ger bättre förståelse för tänkta koncept och Sweco 
Theorells arbete. 
• möjliggör att optimala lösningar för installationer, energi och klimat 
kan tas fram genom tidig påverkan och möjligheten att visualisera, 
simulera och analysera. 
• genererar rätt använt resursbesparingar (tid, pengar, funktion) och 
möjligheten att ta mer betalt för samma arbete. 
• genererar de effektiviseringar som efterfrågas i intervjuamaterialet: 
- 
ett effektivare informationsutbyte 
- 
tidig påverkan av alla involverade i projekten 
- 
en större förståelse för andra discipliners behov 
 
Möjligheter 
 
• ger Sweco Theorells en stark position då det finns erfarenhet inom 3D-
verktygens möjligheter inom Sweco Theorells.  
• ger Sweco Theorells en stark position om Sweco Theorells tar rollen 
som ansvarig för den virtuella modellen. Detta är en roll som kan liknas 
vid dagens CAD-samordnare, men med ett större ansvar. 
Objektsamordnare är en möjlig benämning på denna roll. 
• ger Sweco Theorells möjlighet att delta och leda ett utvecklingsprojekt 
som kan innebära konkurrenskraft i framtiden. 
• rätt använt ger ett modernt arbetssätt Sweco Theorells möjligheten att 
agera som rådgivare i ett tidigt skede. 
 
Svagheter 
 
• resulterar i att krav kommer att ställas på exakta ritningar. 
• kommer att kräva att nya kontrollprocesser skapas. 
• ställer krav på att andra discipliner är lojala (arkitekter, konstruktörer 
och projektledare). 
• baseras på möjligheter i dator-, simulerings- och analysverktyg. 
Validering av dessa viktigt. 
• ger leverantörer av objektbaserade 3D-verktygen stort inflytande. 
• innebär att betalrutinerna måste förändras utifrån resursbesparingar och 
ändrade arbetsuppgifter och ansvarsområde. 
 
Hot 
 
• ger andra discipliner möjlighet att utföra simuleringar och analyser om 
datorverktygen utför arbetet. 
• ingenjörskunskapen försvinner. 
• entreprenörer som tjänar på bristande i underlag och information 
kommer att tjäna mindre pengar med objektbaserad projektering, en 
väsentlig frågeställning är hur de kommer att hantera utvecklingen. 
 
 
65
8 Slutsats 
Med bakgrund av att byggbranschen är konkurrensutsatt kommer branschen att utvecklas. 
Tillverkare och leverantörer av datorverktyg kommer att erbjuda effektivare datorverktyg än 
de som används idag. Rätt använda kommer datorverktygens möjligheter att innebära 
konkurrensfördelar för drivna och engagerade företag, discipliner och individer i form av ett 
bättre resultat. Kopplat till vad kunden efterfrågar utifrån tid-, kostnads- och 
funktionsaspekten kommer de drivna och engagerade skapa konkurrenskraft. BIM-modell och 
BIM är inte möjligt att använda fullt ut inom de närmsta åren, men utveckling i linje med vad 
BIM-modell och BIM är sker redan och kommer att fortsätta att ske med konkurrenskraft som 
resultat. 
 
Begreppet BIM används flitigt inom byggbranschen. Problemet är att ingen har en klar 
förståelse för vad det är och vad det innebär. Var individ har sin definition. Vad individerna 
inte förstår är att BIM måste ses som en naturlig utveckling utifrån de möjligheter som ges 
med de moderna objektbaserade datorverktygen och interoperabillitet dem emellan. Då de 
moderna 3D-verktygens fulla kapacitet används blir en modern arbetsmetod ett naturligt steg i 
utvecklingen. 
 
För att få klarhet i den framtida utvecklingen bör Sweco Theorells inte fokusera på BIM utan 
istället genomföra en produktifiering av en modern projekteringsprocess som grundar sig i 
användning av objektbaserade datorverktyg. Det finns individer inom alla discipliner i 
projekteringsprocessen som vill och kan använda objektbaserade datorverktyg med 
interoperabillitet. Dessa individer bör Sweco Theorells alliera sig med och tillsammans skapa 
en ny modern projekteringsmetod med större framtida konkurrenskraft som resultat. 
Discipliner Sweco Theorells som installationskonsult måste ingå samarbete med i 
produktifieringen av projekteringsprocessen är arkitekter, konstruktörer och projektledare.  
 
 
 
 
66
9 Rekommendationer 
Under examensarbetets gång har områden och frågeställningar uppkommit som inte kunnat 
undersökas på grund av arbetets begränsade omfattning.  
 
• 
En återkommande diskussion och frågeställning i både teori och intervjuer är vilka 
resursbesparingsmöjligheter och merkostnader som är kopplade till BIM-modell, BIM, 
moderna datorverktyg och arbetsmetoder med mera. Detta är något som bör 
undersökas för att kunna motivera eller avråda framtida förändringsprocesser. 
 
• 
Med tanke på att det finns personer inom alla discipliner som jobbar i 3D och ser 
nyttan i ett modernt arbetssätt finns förutsättningarna för det. Uppenbart väljs inte de 
involverade i projekten utifrån dessa kriterier idag. På vilka kriterier väljs 
projektgrupper idag? Varför? Hur kan valet av projektgrupp påverka genomförandet? 
 
• 
Byggprocessen innehåller flertalet delprocesser. För att få en förståelse för hur Sweco 
Theorells ska effektivisera sitt arbete bör de processer Sweco Theorells är med i 
identifieras. Detta bör kopplas till IDM. 
 
• 
För- och nackdelar med standardisering har varit en genomgående diskussion i 
examensarbetets intervjuer. Det krävs en förståelse för vad standardisering innebär för 
en modern arbetsmetod. Är det standarder eller förståelse som krävs? 
 
• 
En intressant diskussion som uppkommit under intervjuer och diskussioner är 
skillnaderna mellan de tekniska och sociala möjligheterna. Möjligheterna finns 
tekniskt men individer har inte energin som krävs för att möjliggöra en förändring. 
Vad beror detta på? Kan det förändras? 
 
 
 
 
 
67
10 Referenser 
Abelin, L. Nytt arbetssätt sänker livscykelkostnaden dramatiskt, Sweco Theorells, 
http://www.sweco.se/templates/Page____18621.asp (2007-06-12) 
 
Aktuella byggen. Smarta lönsamma BIM-modeller, Aktuella byggen nr 4 2007 
 
Andersson, D. (2005). Prefabricerade väggelement med pelar-balkstomme, Luleå tekniska 
universitet, Luleå 
 
Blackenfeldt, M. (1998). Hantering av komplexitet genom att modulindela produkten, 
Maskinkonstruktion KTH, Stockholm 
 
Carlsson, U. Experiences of PLM implementation in the defence industry, Syntell AB (2006-
09-12) 
 
During, J., Fällås, H. (2007). Visualiseringsmediernas betydelse vid försäljning av 
nyproducerade bostaäder, Lunds tekniska högskola, Luleå 
 
Eckes, G. (2001). The Six Sigma Revolution, New York: John Wiley & Sons 
 
Eriksson, L., Wiedersheim-Paul, F. (1999). Att utreda, forska och rapportera, Malmö: Liber 
ekonomi 
 
Fernström, G. (2003) Partnerskap och partnering i bygg- och fastighetsbranschen, 
Stockholm: Byggförlaget 
 
Gordon V.R. och Holness P.E. Future Direction of the Design and Construction Industry, 
Building Information Modeling, Ashree Journal, August 2006 
 
Gustafsson, M. (2006). Tillämpningar och möjligheter med BIM inom byggbranschen. KTH, 
Stockholm 
 
Haug, D. (2006). Experiences in developmnent and use of a digital Buildning Information 
Model according to IFC standards from the building project of Tromsö University College 
(HITOS) after completed Full Conceptual Design Phase, Statsbygg 
 
Imai, M. (1997). Gemba Kaizen, New York: Mc-Graw Hill 
 
Janssen, C. (1996). Förändringens fyra rum, Stockholm:Wahlström och Widstrand 
 
Kotler, P. (2000). Marketing Management, The Millenium Edition, New Jersey: Prentice Hall 
 
Kotter, J. P. (1996). Leading Change, Boston: Hsarvard Business School Press 
 
Liker, J. K. (2004). The Toyota Way, 14 Management Principles from the World´s Greatest 
Manufacturer, NEW YORK: McGraw-Hill 
 
Morgan, J. M., Liker, J. K. (2006). The Toyota Product Development System, Integrating 
People, Process, and Technology, New York: Productivity Press 
 
68
 
NIBS (2007). National Building Information Standard, Version1.0 – Part 1: Overwiev, 
Priciples and Methodologies, National institute of Building Sciences 
 
Persson, A. (2007). BIM, Building Information Modeling: Morgondagens projektering idag, 
Uppsala universitet, Uppsala 
 
Pettersson Emenius, P., Kleinwichs, M. (2006). Integration av PLM och CAD i komplex 
produktutveckling,  Maskinkonstruktion KTH, Stockholm 
 
Ranhagen, U. (2007) Sustainable City Development, The Sweco Approach, Sweco  
 
Stephen, J. (2005). IFC Model Based Operation and Maintenance of Buildings, D41 
Assesment Study 
 
Stinzing, R. (2005). Leda projektering i byggprocessen, Stockholm: Formas och Författaren  
 
Internet 
http://www.siai.se/mallar/siai.aspx?pageID=15 (2007-09-26) 
 
http://www.md.kth.se/body/edu/exjobb/Examensarbetsprocessen_vid_IPU.pdf (2007-06-15) 
 
http://www.byggkostnadsforum.se/templates/Page____486.aspx (2007-09-25) 
 
http://www.iai.no/idm/learningpackage/idm_index.htm (2007-08-25) 
 
Intervjuer och diskussioner 
Hans Lif, Sweco Theorells  
intervjuer och kontinuerliga diskussioner 
Mats Olsson, Sweco Theorells  
intervjuer och kontinuerliga diskussioner 
Gustav Jansson, Sweco Theorells  
intervjuer och kontinuerliga diskussioner 
Marko Granroth, Sweco Theorells  
intervjuer och kontinuerliga diskussioner 
Gajic Predrag, Sweco Theorells  
07-06-21 
Mikael Engström, Sweco Theorells  
07-06-26 
Lena Wallin, Sweco FFNS  
07-07-06 
Kurt Löwnertz, Sweco Connect  
07-08-14 
Ulrika Byfeldt, Konkret 
 
07-08-14 
Anna Britta Krakenberg, Sweco FFNS  07-08-15 
Erik Westin, Akademiska hus  
07-08-16 
Väino Terandi, Eurostep   
07-08-20 
Ralph Torgesson, Ljungbergsgruppen  07-08-20  
Daniel Grabbe, Sweco Theorells 
07-08-22  
Anders Runa och 
Markus Collberg, Electra Engineering 07-08-22 
Lars Tapper, Sweco Projektledning 
07-08-26  
Kent Johansson, Scania 
 
07-08-29 
Anders Lindblad och 
Stefan Sundström, Sweco Theorells 
07-09-06 
Hans-Åke Oxelhöjd, Sweco FFNS  
07-09-06 
 
69
Bilaga 1 - Tidsplan 
 
 
Återkoppling till tidsplanen vid avslut av examensarbete: 
 
”Tidsplanen för examensarbetet har varit realistisk och hållits genom hela arbetsgången.” 
 
 
Vecka 
24 
25 
26 
27 
28 
29 
30 
31 
32 
33 
34 
35 
36 
37 
38 
39 
40 
41 
42 
43 
  
  
  
  
  
  
  
  
  
  
  
  
  
  
  
  
  
  
  
  
  
Aktivitet 
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
     Planering 
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
     Litteraturstudie 
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
     Förberedelse intervjuer 
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
     Intervjustudie 
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
     Analys 
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
     Sammanställning av rapport 
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
     Presentation 
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 
70
Bilaga 2 - Riskanalys 
 
Risk 
Sannolikhet 
(1-5) 
Konsekvens
(1-5) 
Riskvärde 
Riskåtgärd 
Möjlighet att 
intervjua rätt 
personer 
3 
4 
12 
Presentera mig i arbetets 
startfas och kontakta 
intervjupersonerna tidigt 
Hålla 
tidsschemat 
2 
5 
10 
Grundlig planering och bra 
avgränsningar 
Tillgång till 
info på och om 
Sweco 
3 
3 
9 
Klargöra syftet med 
examensarbetet för Sweco 
och ha kontinuerligt kontakt 
med berörda  
Avgränsa 
arbetet i sin 
helhet 
2 
3 
6 
Planering och god 
kommunikation med 
handledare på KTH och 
Sweco 
Avgränsa 
ingående delar 
i examensarb. 
2 
3 
6 
Planering och god 
kommunikation med 
handledare på KTH och 
Sweco 
Hitta och få 
tillgång till 
relevant 
litteratur 
1 
3 
3 
Använda kompetensen på 
Sweco, KTH och KTH-
bilbliotek i 
litteratursökningen 
 
Återkoppling till riskanalys vid avslut av examensarbete: 
 
”Riskanalysen gav i ett tidigt skede en förståelse för vilka problem som kunde uppkomma. 
Risken med det högsta riskvärdet är den  risk som varit mest problematisk. Även om det inte 
varit några större problem att få intervjuer finns det nu i efterhand en förståelse för att 
intervjupersonerna inte gett en generell bild av ämnet, då de varit mer insatta i ämnet än 
andra.” 
 
”Avgränsa arbetet i sin helhet och dess ingående delar har också varit något som nu i 
efterhand hade kunnat göras annorlunda. På grund av att det inte fanns någon förståelse i 
ämnet från början har personer som kommit med synpunkter och kommentarer genom hela 
arbetets gång tagits i beaktning och undersökts. Detta har gjort att arbetet vid vissa tillfällen 
varit på väg in på sidospår vilket tagit tid från att besvara arbetets uppgiftsformulering.” 
 
”Resterande risker har inte varit något problem.” 
 
 
71
Bilaga 3 - Intervjuguide 
 
Frågorna ställs för att skapa en förståelse för BIM och Theorells 
 
SWOT och 
HANDLINGSPLAN 
 
 
Intervjustudien med utvalda personer inom olika discipliner syftar till att inhämta relevant 
fakta och uppfattningar inom ett antal område. 
 
• Samverkan 
• Informationsutbytet 
• Kontroll 
• Building Information Modeling 
• Theorells 
• Införandeprocessen av BIM 
 
 
Vilket företag arbetar du på? 
Vad är företagets roll?  
Vilka arbetsuppgifter har du? 
Var i byggprocessen är du aktiv?  
 
Samverkan 
 
Hur mycket samarbete och samverkan har ni med de andra parterna? 
- 
Vilka samarbetar ni med? Varför? 
- 
Vilka samarbetar ni inte med? Varför? 
- 
Vad ser du som positivt med samarbete? 
- 
Vad ser du som negativt med samarbete? 
 
Vad görs för att underlätta och förbättra samarbetet? 
 
Informationsutbyte 
 
Vilka brister och problem ser ni i informationsutbytet? Otillräckligt alternativt svårtolkat? 
Informationsläckage? 
 
Vad görs för att undvika informationsproblemen? 
 
Kontroll 
 
Upplever du att du har tillräcklig input kring vad de andra parterna gör för att kunna utföra 
ditt arbete effektivt? 
 
Vad görs för att ge dig den bästa tillgången till informationen? 
 
 
72
Förståelse för BIM 
 
Vad är BIM för dig och hur använder du BIM i ditt arbete? 
 
Hur kan BIM stödja hela arbetet gällande kontroll, samverkan och informationsutbyte? 
Teoretiskt/Praktiskt 
 
Vilka styrkor och möjligheter, samt svagheter och problem, ser du med BIM ur ett 
användarperspektiv?  
 
Vilka styrkor och möjligheter, samt svagheter och problem, ser du med BIM ur ett 
ekonomiskt perspektiv?  
 
Vem är enligt dig nyckelpersonen och nyckeldisciplinen för att kunna möjliggöra BIM som 
arbetssätt? 
 
Theorells arbete 
 
Har du arbetat / samarbetat med Theorells? I så fall: 
 
 
Vad gjorde Theorells och hur upplevde du Theorells arbetsinsatts? 
 
 
Hur vill du att framtida arbetet / samarbete med Theorells ska fungera? 
 
Vilken roll tycker du att Theorells spelar i byggprocessen idag? (energi och 
installationer) 
 
Vilken roll tror du att Theorells kan spela i arbetsprocessen i framtiden? (energi 
och installationer) 
 
Framtida utveckling 
 
Vilken framtida utveckling vill du se för att arbetet ska effektiviseras? Är BIM en del av 
utvecklingen? 
 
Implementeringen av BIM 
 
Hur har tidigare lyckade införandeprocesser hos er och era samarbetspartners genomförts? 
Finns det riktlinjer/mallar/handlingsplaner?  
 
Vilka har varit nyckelpersonerna i tidigare införandeprocesser? 
 
Vilka uppfattar du som nyckelpersoner för att BIM ska kunna implementeras? Varför dessa? 
 
Hur ställer du dig till en elitgrupp där de mest drivna och kunniga alltid samarbetade? 
 
Vilka uppfattar du som bromsklossar för att BIM inte ska kunna implementeras? Varför 
dessa? 
 
Vilka krav ställer BIM-implementeringen på dig och den organisation du arbetar i? 
 
73
Bilaga 4 – Produktion (Toyota) 
Toyota är ett företag som utvecklats hastigt och anses som det ledande företaget i effektiv 
produktutveckling och företagsverksamhet. För att visa på Toyotas storlek och framgång var 
både företagets börsvärde och vinst år 2003 större än GM:s, Fords och Chryslers tillsammans, 
enligt Liker (2004). De senaste 25 åren har företaget varje år gått med vinst. 
 
Toyota har byggt sitt arbete och utveckling på välkända metoder för resurssnål tillverkning 
och en kontinuerlig kvalitetsförbättring. Många företag, både inom och utom bilbranschen, 
påverkas av Toyotas sätt att arbeta. Toyotas arbetssätt har getts namnet TPS (Toyota 
Production System). TPS grundas till stor del på metoderna Lean Production och Six Sigma 
vilka för många företag är dominerande tillverkningsfilosofier. 
 
Det som gör att Toyota lyckats men inte andra beskriver Liker (2004) som ett resultat av att 
Toyota kombinerat implementering av olika metoder, exempelvis Kaizen och Just in Time, 
med att ingående processer samverkar i ett och samma system. Att få ett heltäckande system 
att fungera ställer enligt Liker (2004) krav på att företagsledningen lyckas genomsyra hela 
organisationen med en kultur som främjar ständig förbättring. 
 
Grunden till TPS lades då Toyota bestämt att deras produktion skulle höjas till Fords nivå. 
Studiebesök visade att det fanns brister i den amerikanska produktionen och Toyota satte 
fokus på att skapa ett kontinuerligt materialflöde för att utveckla ett system för ett 
enstycksflöde som kunde anpassas till kundernas önskemål. För att lyckas med detta togs det 
vara på medarbetarnas uppfinningsförmåga för att skapa ständig förbättring. Personer i 
tillverkning och produktion som dagligen utsattes för problem fick alltså möjlighet till att 
eliminera problemen och öka produktiviteten, med konstant fokus på vad kunden efterfrågade, 
och då inte bara slutkunden utan också den interna kunden, alltså nästa steg i processen. 
Kunden efterfrågar alltid ett värde och varje process ska endast skapa det värdet, allt 
därutöver är slöseri enligt TPS och Liker (2004). Fokus sätts alltså inte på kostnaderna utan 
fokus riktas mot korta ledtider och ett kontinuerligt flöde i hela processen genom eliminering 
av slöseri i varje processteg för att skapa hög kvalitet och lägre kostnader. 
 
Exempel på slöseri enligt Liker (2004) är: 
 
• 
Överproduktion 
• 
Väntan 
• 
Onödiga transporter 
• 
Onödigt eller felaktigt utfört arbete 
• 
Onödigt stora lager av råvaror, produkter i arbete eller färdiga produkter 
• 
Onödiga rörelser och förflyttningar 
• 
Misstag och korrigeringar 
• 
Outnyttjad kreativitet 
 
Genom resurssnål utveckling bildas självklara gränssnitt mellan grupper, maskiner, personer, 
stationer med flera vilket medför ett övergripligt och effektivt flöde i form av små förseningar 
och väntetider. Toyotas arbetssätt beskrivs av Liker (2004) som en företagskultur, mer än en 
uppsättning metoder, vilken bygger på fjorton principer indelade i fyra grupper. 
 
Filosofin 
 
74
1. Basera beslut på långsiktigt tänkande, även då det sker på bekostnad av kortsiktiga 
ekonomiska mål. 
 
Processerna 
2. Skapa processflöden som för upp problemen till ytan. 
3. Låt efterfrågan styra, undvik överproduktion. 
4. Jämna ut arbetsbelastningen. 
5. Stoppa processerna för att lösa problem, så att kvaliteten blir rätt från början. 
6. Standardiserat arbete är grunden för ständiga förbättringar och för personalens 
delaktighet 
7. Gör verksamheten synlig, så att inga problem förblir dolda. 
8. Använd bara pålitlig, väl utprövad teknik som passar medarbetarna och processerna. 
 
Medarbetare och partners 
9. Utveckla ledare som verkligen känner verksamheten, lever efter Toyotas filosofi och 
lär andra göra det. 
10. Utveckla enastående människor och arbetslag som följer företagets filosofi. 
11. Respektera partners och leverantörer genom att utmana dem och hjälpa dem bli bättre. 
 
Problemlösning 
12. Gå och se med egna ögon för att förstå situationen ordentligt. 
13. Fatta beslut långsamt och i samförstånd, genomför dem snabbt. 
14. Bli en lärande organisation genom att oförtröttligt reflektera och ständigt förbättra. 
 
Att uppnå ett resurssnålt flöde görs enligt TPS genom fem steg: 
 
1. Fastställ vilka som är processens kunder och vilket värde de vill ha 
2. Skilj de återkommande processerna från de unika engångsprocesserna. Attackera först 
de oftast återkommande. 
3. Kartlägg arbetsflödena. Vad tillför värde? Vad tillför inte värde? 
4. Tänk kreativt på hur du kan tillämpa Toyotas filosofi för att förbättra processerna. 
5. Sätt i gång. Lär medan du gör. 
 
Frågan som ofta ställs är om Toyotas framgångskoncept går att kopiera, vilket beskrivs som 
svårt. Ett företag kan enligt Liker (2004) ställa sig tre frågor för att närma sig svaret: 
 
• 
Känner sig ledningen förpliktad att nå ett långsiktigt mål som går ut på att tillföra 
kunder och samhälle värde i stället för att bara nå kortsiktig lönsamhet? 
• 
Känner ledningen sig förpliktad att engagera medarbetarna och företagets partners i 
stället för att se dem som utbytbara resurser? 
• 
Kommer ledningens filosofi att fortleva i stället för att ändras så snart en ny ledare 
tillsätts? 
 
Är något av svaren på frågorna nej blir företaget aldrig en lärande organisation. Viktigt är att 
de metoder och filosofier som antas får möjlighet att i långa loppet växa med organisationen. 
Toyotas framgångskoncept kan uppfattas grunda sig på ett antal metoder, men är i själva 
verket ett skapande av en ny kultur. 
 
 
75
Bilaga 5 – Produktutveckling (Toyota) 
Toyota är ett av de mest framgångsrika tillverkningsföretag. Enligt Morgan och Liker (2006) 
utvecklar Toyota nya modeller på halva tiden jämfört med sina europeiska och amerikanska 
konkurrenter. 
 
För producerande företag är produktutvecklingen idag av största betydelse. Nya 
produktmodeller hänger direkt samman med stor marknadsandel. Kunderna efterfrågar 
kontinuerligt nya produkter. Mängden produkter som erbjuds ger idag kunderna större 
valalternativ vilket sänker volym per produkt. För att då kunna konkurrera krävs organiserad 
och resurssnål produktutveckling. Det är i ett tidigt skede, under produktutvecklingen, som 
kundvärden och de ekonomiska ramarna kan påverkas. 
 
Produktutvecklingssystemet som används bygger enligt Morgan och Liker (2006) på 
kontinuerligt och strukturerat förbättringsarbete i form av hårt arbete, skickliga tekniker, en 
samarbetskultur samt en optimerad process med fungerande och kraftfulla verktyg. 
 
För att göra produktutvecklingen övergriplig delas den in i tre subsystem, vilka hänger ihop 
och är beroende av varandra. 
 
• 
Processer – Innefattar alla uppgifter och sekvenser från koncept till produkt. 
 
• 
Människor – Innefattar rekrytering, urval och utbildning av teknik, ledarskap och 
organisation för att skapa den kultur där språk, uppfattningar och värderingar är de 
samma. 
 
• 
Verktyg och teknik – Innefattar CAD, informationshantering och all digital teknisk 
samt metoder och verktyg för kreativitet, samarbete, problemlösning med mera. 
 
 Till dessa subsystem tillhör tretton principer: 
 
1. Använd kundvärdet för att skilja värdeökande verksamhet från slöseri. 
 
Genom att veta vad kunden vill ha kan onödigt arbete under produktutvecklingen elimineras. 
Fakta inhämtas genom marknadsundersökningar och marknadsdata och är i Toyotas fall 
väldigt grundligt sammanställd. Det är viktigt att ansvariga och inblandade i 
utvecklingsarbetet har stor förståelse för kundvärdena i form av egenskaper, prestande, 
kostnad och kvalitet. 
 
2. Lös problem tidigt medan det finns flera lösningar att välja mellan. 
 
Möjlighet att påverka till en låg kostnad är vid starten. Att undvika problemen tidigt är 
resursbesparande och ger möjlighet till genomtänkta lösningar. Utvecklingen sker dessutom 
standardiserat där plattformen redan är framtagen, chassi, hjulupphängning, bromsar, 
styrsystem med mera, vilket är resurssparande. Möjlighet att använda redan utvecklade delar 
är stor och motiveras.    
 
3. Skapa ett jämnt flöde av produktutvecklingsprocessen. 
 
 
76
Arbetsflödena är många under produktutveckling och ofta beroende av varandra. Den 
värdeskapande delen är ofta liten vilket medför att effektivisering kan göras. Viktigt är att 
kontinuerligt försöka eliminera överbelastning av personal eller maskiner samt ojämnhet i 
arbetsmängder.   
 
4. Standardisera för att öka flexibiliteten och nå förutsägbara resultat. 
 
Enligt Morgan och Liker (2006) kan det vara svårt att se hur standardisering och kreativitet 
går ihop. Toyotas arbetssätt visar på att de går ihop, att standardisering ger flexibilitet 
samtidigt som utvecklingen blir snabb och resurssnål. Toyotas standardisering innefattar: 
 
- 
Konstruktionen av produkter och komponenter, för att få detaljerad förståelse. 
- 
Processerna, för att synkronisera utvecklingsuppgifter. 
- 
Kompetenserna, för att skapa en detaljerad utvecklingsprocess. 
 
5. Låt en teknisk chef leda produktutvecklingen från start till mål. 
 
I matrisorganisationer är ett problem att tekniker som utvecklar produkterna har två chefer 
vilket medför kommunikationsproblem. Genom att ge vart projekt en tydlig chef undviks 
dessa problem. Chefen för projektet får på Toyota uppdraget att göra konstruktion, utveckling 
och försäljning av bilen lyckad genom att leverera kundvärde. Chefen för kundens röst i 
projektet.   
 
6. Skapa balans mellan specialistfunktioner och tvärfunktionella grupper. 
 
För att lyckas krävs balans inom organisationen vilket Toyota har lyckats med. Toyota har en 
matrisorganisation där specialistfunktioner kombineras med starka utvecklingsgrupper. 
Organisationen präglas av ett starkt kundfokus där involverade siktar på samma mål.  
 
7. Utveckla spetskompetens hos tekniker. 
 
För att utvecklingen ska vara resurssnål får inga svaga länkar tillåtas. Därför finns en väl 
utarbetad rekryteringsprocess som efterföljs av en väl utarbetad införandeprocess för den 
anställde. De som får ledande befattning är erfarna tekniker som visat resultat. 
 
8. Införliva leverantörerna i produktutvecklingen. 
 
Över 70 % av tillverkningen sker av andra företag. För att slutprodukten ska gå i linje med 
Toyotas krav involveras därför samarbetsparterna tidigt och kontinuerligt.   
 
9. Bygg in lärande och ständig förbättring. 
 
Den egenskap många av konkurrenterna saknar, är just att lära och förbättra enligt Morgan 
och Liker (2006). Målen på Toyota är höga och efter genomfört projekt finns avsatt tid för att 
reflektera och lära. Detta resulterar i en handlingsplan för framtida förbättring.  
 
10. Skapa en kultur som främjar mästerskap och ihärdig förbättring. 
 
Den resurssnåla produktutveckling grundar sig i en kultur som främjar det. Att lyckas grundar 
sig i värderingar och ödmjukhet samt en klar målbild som alla jobbar efter. 
 
77
 
11. Anpassa tekniken så att den passar människorna och processerna. 
 
Att påskynda produktutveckling med inköp av avancerad teknisk utrustning är inte alltid 
lyckat. Framgång i bruk av nya verktyg grundar sig i att tekniken anpassas till företagets 
rutiner. Vikten av bra verktyg får dock inte underskattas. Toyota lägger stor vikt vid att införa 
nya verktyg, vilka då: 
 
- 
införlivas i det befintliga systemet. 
- 
stödjer processen, inte styra den. 
- 
stärker medarbetare. 
- 
uppfyller ett eller flera syfte. 
- 
är rätt teknik, inte den senaste. 
 
12. Skapa samverkan med hjälp av enkel och visuell kommunikation. 
 
Kommunikation är en grundpelare i produktutvecklingen, och då kvalitativ kommunikation. 
Rätt människor ska få rätt information. Allt därutöver är slöseri. För kommunikation finns 
framarbetade mallar inom Toyota. 
 
13. Använd kraftfulla verktyg för standardisering och lärande. 
 
Trots investeringar i IT-stöd misslyckas många företag i skapandet av en lärande organisation. 
Det som krävs är att uppnå en kultur där involverade ställer sig frågan hur, och på så sätt hur 
processer kan ske mer effektivt.  
 
Genomgående i Toyotas produktutvecklingsarbete ligger fokus på kunden och helheten. 
Processer, människor och teknik hänger ihop. Den största svårigheten i produktutveckling 
enligt Toyota är hanteringen av information. Det krävs organisation, struktur och verktyg som 
underlättar flödet av information. Viktigt är att just organisationen, strukturen och verktygen 
går i linje med företagets mål, värderingar och kultur.  
 
 
78
Bilaga 6 – Modularisering 
Modulära produkter syftar till att produkter är konstruerade av kombinationer av block för att 
möta varierande kundkrav på produkten. Produkten kan alltså få olika egenskaper genom 
varierande kombinationer. Användningen av moduler har i förlängningen skapat begreppet 
modularitet vilket inkluderar aspekter som parallell utveckling och produktion, förenkling av 
underhåll, uppgradering och återvinning genom indelningen av produktens moduler enligt 
Blackenfeldt (1998).  
 
Att kombinera byggblock inom industrin är inget nytt. Med dagens komplexa produkter är det 
dock svårt men kan ge fördelar om det används fungerande. Kravet på differentierat 
produktsortiment gör ett modularisering är en stor fördel. 
 
Fördelarna kan grupperas i tre huvudgrupper, Figur 1. Grupperna är kopplade till varandra 
och visar på att det ger vinster ur ett livscykelperspektiv. 
 
 
Figur1 – Grupperade fördelar med modularisering (Blackenfeldt 1998) 
 
Vanligtvis brukar modularisering visa på fördelarna genom att det är kostnadseffektivt att 
använda samma typ av ingående delar i en produktfamilj då volymen på så sätt blir större och 
kostnaden lägre enligt Blackenfeldt (1998). Fördelarna i förlängningen ska dock inte glömmas 
bort. Kostnaderna i införandet av modularisering kommer i ett tidigt skede medan vinsterna i 
ett senare. Viktigt är att fastställa att de framtida vinsterna överstiger den initiala kostnaden.  
 
 
79
Bilaga 7 – Kvalitetsförbättring, Six Sigma 
En metod som syftar till att öka effektiviteten och produktiviteten vilket i sin förlängning 
innebär bättre lönsamhet är Six Sigma. Metoden syftar till att förbättra processer och deras 
resultat genom att identifiera problem, fastställa orsakerna till dem och ta fram lösningar 
enligt Eckes (2001). Med den ökade konkurrensen på marknaden segrar de som gör bättre 
produkter än sina rivaler. Målet med metoden är att uppnå sex sigma, vilket betyder att den 
godtagbara avvikelsen per miljon är 3,4 enheter. 
 
Six Sigma har inneburit en stor förändring för företag då de tidigare producerat produkter som 
kvalitetskontrollerats först då de varit färdiga. Att arbeta på det sättet har varit kostsamt och 
ineffektivt. Six sigma uppnås genom kontinuerlig förbättring av slutprodukten och dess 
processer den framställs genom. Det kan förenklat beskrivas som en genomgående 
kvalitetsfilosofi. 
 
För att ge maximal effektivitet krävs att kvalitetsarbetet genomsyrar företaget och 
involverade. Viktigt enligt Eckes (2001) är att företagsledningen och de styrande grupperna 
ger sitt stöd och engagemang. 
 
För att möjliggöra kvalitetsfilosofin och dess fördelar måste den knytas till företaget på ett 
fungerande sätt enligt Eckes (2001). 
 
- 
Six Sigma måste knytas till verksamhetens strategiska mål. Metoden får inte 
ses som en separat och kostnadskrävande aktivitet utan som ett hjälpmedel att 
uppnå redan uppsatta mål. 
- 
Ett företag organiserat i funktioner får låg effektivitet då det leder till 
suboptimeringar. Dela därför in företaget i kärnprocesser, viktiga delprocesser 
och stödprocesser. 
- 
Varje process kräver en processägare med tillräcklig kunskap om processen, 
ledarskapsförmåga, förståelse för processtyrning och respekt för resterande 
processer. 
- 
För att säkerställa att var process uppnår förväntade mål och krav krävs 
mätinstrument för varje process. 
- 
Mätinstrumentens resultat måste kunna jämföras med förväntade resultat. 
Därför måste nuet mätas och målvärden för framtiden skapas. 
- 
Starta småskaligt för att visa på lyckade exempel samt lär av möjligheter och 
svårigheter. Låt det därefter innefatta hela verksamheten. 
 
Enligt Eckes (2001) bygger Six Sigma i stora drag på att identifiera problemen i processerna, 
fastställa orsakerna, hitta förbättringar, testa förbättringarna och bibehålla dem. 
Tillvägagångssättet kan delas in i fem steg: 
 
1. Definiera 
2. Mät 
3. Analysera 
4. Förbättra 
5. Kontrollera 
 
80
Bilaga 8 – Kontinuerlig förbättring, Gemba Kaizen 
Gemba Kaizen betyder kontinuerlig förbättring på arbetsplatsen och är en förbättringsfilosofi. 
Den kontinuerliga förbättringen utförs genom små, enkla och kostnadsfria förbättringar som 
sänker kostnaderna, höjer kvaliteten och ökar produktiviteten. Enligt Imai (1997) kan Gemba 
Kaizen tillämpas överallt i ett företag. All tid som inte är värdeskapande och som kan 
elimineras ska elimineras. 
 
Kvalitet, kostnad och leverans är tre variabler som är direkt beroende av varandra. Görs det 
avdrag på en av parametrarna spelar det in på de andra. Dessa måste stå i relation till vad 
kunden efterfrågar. Kvalitet, Kostnad och leverans är enligt Imai (1997): 
 
- 
Kvalitet är produktens kvalitet, men innefattar också de processer som skapar 
produkten, med allt från utveckling och konstruktion till försäljning och 
service. Den kontinuerliga förbättringen ska innefatta alla faser, allt från 
idégenerering och utveckling till att sköta service och eftermarknad.  
- 
Kostnader är alla kostnader som kan kopplas till produkten. 
Kostnadsminskningar innebär att utnyttja resurserna på ett maximalt sätt, inte 
nedskärningar. 
- 
Leverans är att få produkt från tillverkning till kund. Genom att kontinuerligt 
arbeta för att vid rätt tidpunkt producera i rätt mängd behövs inga lager vilket 
ger besparingar. Att minimera lager och höja flödeshastigheten är en metod 
med namn Just In Time. 
 
Ett företag som säljer kvalitativa produkter till ett lågt pris med 100% leveranssäkerhet har 
nöjda kunder. För att uppnå ständig förbättring och lyckas med implementering av Gemba 
Kaizen måste involverade motiveras att ständigt skapa nya standarder, hålla arbetsplatsen i 
gott skick och eliminera slöseri. Effektivaste sättet att få med medarbetarna i införandet av 
Gemba Kaizen är att visa nyttan praktiskt och inte teoretiskt enligt Imai (1997). 
 
Standardisering 
Den viktigaste aktiviteten för lyckad kontinuerlig förbättring är att skapa och förbättra 
standarder. En standard innebär nedskrivna normer för de processer som används i 
produktions- och leveransarbetet enligt Imai (1997). Genom att arbeta igenom alla 
arbetsprocesser kan en analys och standardisering genomföras genom att: 
 
1. Rutiner skapas som förebygger ineffektivitet. 
2. Implementering av de standardiserade rutinerna. 
3. Kontrollera att rutinen ger önskad effekt. 
4. Tillämpa rutinen konsekvent 
 
En standardiserad rutins egenskaper är enligt Imai (1997): 
 
• 
Bästa, lättaste och säkraste sättet att utföra en arbetsuppgift. En standardiserad rutin 
uttrycker samlad erfarenhet och kunnande. 
• 
Bästa sättet att bevara kunnande och skicklighet, samt förhindra att kunnande 
försvinner med anställda. 
• 
Ett sätt att mäta prestation.  
• 
Ett sätt att visa samband mellan orsak och verkan. 
 
81
• 
En bas för att bibehålla och förbättra kvaliteten och produktiviteten. 
• 
Målinriktat och utbildningsorienterat. 
• 
En bas i utbildning. 
• 
En bas i analys- och kontrollarbete. 
• 
Ett hinder för att fel görs fler gånger än en gång. 
 
Hushållning 
Genom organisering och städning ökas effektiviteten genom en behaglig och säker miljö 
vilket ger motivations- och moralhöjning. Husshållning av resurser har delats upp i fem steg: 
 
1. Behåll nödvändiga element och avlägsna inte nödvändiga. 
2. Arrangera nödvändiga element på ett praktiskt sätt. 
3. Håll närhet och hjälpmedel i mycket gott skick. 
4. Skapa rutiner kring kontroll av hushållning. 
5. Gör processen till en rutinprocess. 
 
Eliminering av spill 
Med spill menas slöseri med tid, energi, arbete eller pengar. Processer som inte tillför något 
värde kan ses som slöseri, och slöseriet måste elimineras för att effektiviteten ska ökas. Imai 
(1997) kategoriserar slöseri i sju delar: 
 
• 
Slöseri genom överproduktion 
• 
Slöseri i lagerhållning 
• 
Slöseri i reperationer och kassationer 
• 
Slöseri genom onödiga rörelser och moment 
• 
Slöseri i produktion 
• 
Slöseri genom okontinuerligt flöde 
• 
Slöseri i transport 
 
 
 
 

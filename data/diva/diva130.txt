 
 
 
 
Väg- och Vattenbyggnad 
Kungl Tekniska Högskolan 
Stockholm 
 
 
 
 
 
Besiktning, underhåll och drift 
av 
Skansens kulturhus 
 
 
 
Surveying, maintenance and operation of cultural heritage 
buildings at the Skansen open air museum in Stockholm 
 
 
Examensarbete no 342 
Stockholm 2004 
 
 
Avd för byggnadsteknik 
 
Christian Hoffman och Jon Lugn 
 
Handledare 
Docent Folke Björk 
 
 
 
 
2 
Förord ....................................................................................................................................3 
Projektbakgrund .....................................................................................................................3 
Metod.....................................................................................................................................3 
Slutsatser................................................................................................................................3 
Inomhusklimat....................................................................................................................3 
Klimat i grunderna..............................................................................................................3 
Grundvärmningsmetoder ....................................................................................................4 
Sommaren 2000..................................................................................................................4 
Rekommendationer.............................................................................................................4 
Summery in English ...............................................................................................................6 
Mätuppställning......................................................................................................................7 
Konditionsbesiktning............................................................................................................19 
Laxbrostugan....................................................................................................................19 
Oktorpsgården ..................................................................................................................21 
Kronbergs Ateljé ..............................................................................................................22 
Inomhusklimat......................................................................................................................23 
Temperaturer....................................................................................................................23 
Absoluta ånghalten ...........................................................................................................24 
Relativ fuktighet...............................................................................................................25 
Klimatet i grunderna.............................................................................................................26 
Temperaturer....................................................................................................................26 
Absolut ånghalt.................................................................................................................27 
Relativ fuktighet...............................................................................................................28 
Nederbördens inverkan.....................................................................................................29 
Grundvärmningsmetoder ......................................................................................................30 
Sommaren 2000....................................................................................................................33 
Bilaga 1................................................................................................................................37 
Trä, dess egenskaper och nedbrytningsmekanismer ..........................................................37 
Bilaga 2................................................................................................................................43 
Praktisk besiktningsteori...................................................................................................43 
Källor...................................................................................................................................48 
 
3 
Förord 
Detta examensarbete genomfördes av mig Christian Hoffman och Jon Lugn. Handledare har 
varit Docent Folke Björk på institutionen för byggvetenskap, avdelningen för byggnadsteknik 
vid Kungliga Tekniska Högskolan i Stockholm. Av personliga skäl har Jon Lugn ännu inte 
kunnat fullfölja sin del som kommer att bestå i beskrivningar av byggteknik och byggfysik 
samt ytterliggare slutsatser med mera för de byggnader som studerats. Särskilt tack riktas till 
Rune Bromark (Skansen), Annika Ewing (Skansen) och självklart Folke Björk (KTH). 
 
Projektbakgrund 
Under år 2001 uppdagades att Skansens kulturhus hade drabbats av mögelpåväxt. 
Undersökningar påbörjades och det visade sig att ett flertal av de unika kulturmiljöerna var 
drabbade i olika grad. Allt från påväxt på enskilda föremål till mögel i väggar och tak. 
Problemen blev också mycket omskrivna i pressen. Redan 2001 sattes resurser in för att 
påbörja saneringen. Under 2001 och 2002 inventerades 150 byggnader på Skansen, 105 av 
dessa mögelsanerades. 
 
Vi blev fascinerade av problemställningen och orsakerna till att vissa byggnader drabbades i 
större utsträckning än andra. Vi ville också försöka reda ut hur klimatet i dessa kulturhus 
varierade. Hur fungerar en ouppvärmd miljö kontra en värmd? Vilken inverkan har 
ventilationen på klimatet? Vilka effekter får egentligen användandet av grundvärme på 
klimatet? Kan man finna byggtekniska åtgärder som försvårar biologiskt tillväxt? 
 
Metod 
Vi valde ut tre byggnader av stort kulturhistoriskt värde som vi ville titta närmare på:  
 
♦ 
Laxbrostugan som varit mycket utsatt för mögel och där påväxt kommit tillbaka efter 
avslutad sanering. Termostatstyrd grundvärme  
♦ 
Oktorpsgårdens mansbyggnad som varit helt skonad från mögelangrepp. Saknar 
grundvärme. Byggnadstekniskt är den jämförbar med Laxbrostugan. 
♦ 
Julius Kronbergs Ateljé. Jämförelse- och testobjekt för olika värmningsmetoder. 
 
Slutsatser 
Inomhusklimat 
De byggnader som har någon typ av grundvärme har högre absolut fuktinnehåll än den som 
saknade grundvärme. Trolig orsak är att värmning sänker den relativa fuktigheten i luften och 
den omgivande stommen därmed ger ifrån sig fukt tillbaka till luften för att ställa sig i balans. 
Att värma utan att ventilera ökar fuktbelastningen inomhus även om RH sänks. 
 
Värmekapaciteten i hus och underbyggnad gör att temperaturen inomhus generellt är något 
högre än utomhus under hösten, även om huset är helt utan värmekällor. Troligt är att det 
omvända förhållandet gäller om våren. 
 
Klimat i grunderna 
I de två grunderna som mätningar gjorts var temperaturförhållandena likvärdiga, men 
Laxbrostugan har betydligt högre fuktbelastning än Oktorpsgården. RH i Oktorpsgårdens 
grund är aldrig högre än utomhusluften medan Laxbrostugans grund vid upprepade tillfällen 
 
4 
har högre RH. Enligt vår mening har Laxbrostugans grund farligt höga fuktnivåer som 
påverkar byggnaden i övrigt på ett mycket negativt sätt 
Efter ett kraftigt regnväder ökar RH i grunderna under 5-10 dygn och kommer regn med korta 
intervall hinner grunderna inte torka ut. Att dagvatten tränger in i grunden i dessa hus är ett 
stort problem. 
 
Grundvärmningsmetoder 
Hygrostatstyrd grundvärme visade sig vara den bästa metoden att hålla RH i inomhusluften 
under kontroll. Något frostskydd med termostat kring 5°C är inte lämpligt då träföremål i 
byggnaden kan utsättas uttorkning med krympning och sprickor. I de fall man har 
vatteninstallationer man bör skydda, kan detta göras med lokala frostvakter vid installationen. 
Lågtemperaturelement är att föredra framför värmefläktar som värmekälla. 
 
Sommaren 2000  
Orsaken till att så många skador uppstod just sommaren 2000 är sannolikt att detta var en 
ovanligt solfattig sommar. Bristen på sol minskade avdunstningen tillbaka till luften och 
ökade därmed fuktbelastningen för byggnaderna.  
 
Rekommendationer  
Mätningar och besiktningar har gett motiv till förslag på åtgärder. De viktigaste av dessa är: 
 
Laxbrostugan: Grunden måste dräneras runt hela byggnaden 
Oktorpsgården: Takfönstret måste åtgärdas  
Kronbergs Ateljé: Dränering måste göras och takavvattning bör åtgärdas  
 
Av de studerade husen är det Laxbrostugan som har störst behov av åtgärd. 
 
 
5 
 
6 
Summary in English 
After the summer of 2000 it was discovered that the open-air museum Skansen in Stockholm, 
Sweden, had severe problems with mould growth inside historical buildings (museum sights, 
non-residential). The buildings themselves as well as different museum objects were affected. 
This paper reports of a moisture related building survey of three of these historical buildings 
performed by Christian Hoffman and Jon Lugn.  
 
The survey basically has two parts; onsite ocular survey and long-time climate measurement, 
logging relative humidity (RH) and temperature with data loggers. 
 
In the paper we compare Laxbrostugan and Julius Kronbergs Ateljé, which both have had 
moisture related problems, to Oktorpsgården which hasn’t had any problems what so ever 
related to moisture or mould. Two of the buildings have basic heating (installed after the 
mould problems were detected, before none of the buildings had any heating) designed to 
keep the indoor temperature above 5°C during the winter season. The third building 
Oktorpsgården doesn’t have any heating at all. Laxbrostugan has a thermostat system in 
combination with a heating fan and Julius Kronbergs Ateljé has a similar system controlled by 
a hygrostat. 
 
Non-residential buildings with basic heating have lower relative humidity and higher absolute 
moisture content than a building without heating. The lowered RH obviously connects to the 
increased temperature and the increased absolute moisture content links to the lowered RH 
(drying the building and releasing water to the indoor air in order to stay in balance).  
 
Onsite survey and climate logging clearly indicates that Laxbrostugan has a severe problem 
with water leaking into the foundation of the building. The foundation actually drains the 
surrounding land instead of the other way around. 
 
Our study shows that a hygrostat heating system works better than a thermostat system for 
these buildings. 
 
We have studied the climate during the summer of 2000 and it is likely that the main reason 
this summer stands out as a very mould pestered season is lack of sun hours rather than the 
amount of rain and/or high relative humidity in the air. 
 
Our recommendations to the museum mostly relates to draining systems to keep rain and 
groundwater away from the buildings. 
 
 
 
 
 
 
7 
Mätuppställning 
Mögelpåväxt är en direkt följd av ett alltför fuktigt klimat i bygganden. Vi ville alltså mäta 
klimatet i dessa hus för att sedan jämföra dem. Från början misstänkte vi att markfukt kunde 
vara en del av problemet och ville därför mäta klimatet i grunderna. Eftersom klimatet i husen 
beror av utomhusklimatet behövde vi mäta även detta. Avdelningen för byggnadsteknik köpte 
in 6 stycken dataloggar som mäter relativ fuktighet och temperatur. Vi programmerade dessa 
att mäta 1 gång varje timme och placerade ut dem i våra utvalda byggnader. Anledningen till 
det korta intervallet mellan mätningarna var att vi var osäkra på hur snabbt klimatet i husen 
ändrade sig. Med facit i hand kan vi konstatera att intervallet kanske var onödigt kort, husen 
är förhållandevis tröga. Loggarna placerades och var programmerade att börja mäta den 18 
oktober 2002 klockan 00.00 för att sedan registrera data varje timme fram till den 3 januari 
klockan 15.00. Vid loggarna satte vi fast stora plakat med texten “rör ej, mätning pågår”, samt 
telefonnummer till kontaktperson. Under denna tidsperiod tömde vi loggarna på mätdata ett 
antal gånger för att se att allt stod rätt till med utrustningen. De flesta av våra mätningar 
redovisas i dygnsmedelvärden från dygn 1 till 77 (021018 till 030102).  
För kontroll av loggermätningarna har vi också mätt fuktkvoter i miljöerna med en enkel 
resistansmätare. Denna metod ger en bekräftelse (om än något trubbig) på att loggarna 
redovisar ett rimligt klimat. 
För att uppskatta ventilationsgraden i husen har vi gjort upprepare försök att göra 
spårgasmätningar med lustgas (N2O). Tyvärr fungerade inte den utrustning vi hade tillgång till 
vid de låga temperaturerna som rådde vid mättillfället. Imma på speglarna i utrustningen 
ansågs vara problemet. 
 
Laxbrostugan 
I Laxbrostugan har vi haft två dataloggar placerade. I den ena av kamrarna placerades 
inomhusloggern hängande i ett snöre ned från en ljushållare i taket. Genom att hänga loggern 
i ett snöre säkerställs att det är luft och inte yttemperaturer som mäts. Loggerns höjd över 
golvet var ca 1,5m. Genom att fästa den andra loggern längst ut på en träslana kunde vi hänga 
in den i grunden under kammaren genom att lossa en sten i kallmuren. Vi kontrollerade att 
loggern verkligen hängde i luften. Fuktkvoten mätte vi i golvbrädan rakt under 
inomhusloggern.  
 
 
mätuppställning i Laxbrostugan 
 
 
8 
Påverkande faktorer 
Vid starten på projektet fick vi informationen från Skansen att Laxbrostugan skulle vara 
stängd för besökare under tiden för detta projekt, vilket är en förutsättning för denna typ av 
mätningar. Man måste ha fullständig kontroll på fuktproduktionen, ventilationsgraden och 
värmningen. I efterhand har Skansen ändrat sitt beslut och hållit Laxbrostugan öppen under 
vissa tider. Detta har medfört att inomhusloggern har flyttats och dörrar stängts av 
Skansenpersonal trots varningsskyltar och helt utan att informera oss. Detta gör att 
mätningarna är osäkra. Resultatet vi fick ur loggmätningen syns nedan. Fuktkvoten mätte vi i 
golvet under inomhusloggern. 
 
resultat från loggarna i Laxbrostugan 
 
Oktorpsgården 
Även i Oktorpsgårdens mansbyggnad har vi haft två dataloggar placerade. Uppställningen är i 
princip densamma som i Laxbrostugan. Här placerade vi inomhusloggern i det så kallade 
“framhäbbaret” i timmerdelen av bygganden. Utrymmet är ouppvärmt och saknar eldstad. 
Loggern hängde vi i ett snöre ned från vindsbjälklaget på ungefär samma höjd från golvet som 
i Laxbrostugan. Grundloggern ville vi placera i grunden under “framhäbbaret”, men detta var 
tyvärr inte möjligt utan att göra större ingrepp i grundmuren. Nu fick vi istället placera den 
under “stugan”. Också här fäste vi loggern på en träslana och var noga med att den hängde 
fritt.  
 
9 
 
mätuppställning i Oktorps mansbyggnad 
Påverkande faktorer 
Skansens information till oss angående öppethållande i Oktorpsgårdens mansbyggnad var att 
den skulle vara öppen en vecka i november, i övrigt stängt. Tyvärr ändrades detta, utan att 
rådfråga eller informera oss. Det beslutades att Oktorpsgården skulle vara öppen för 
allmänheten alla dagar i veckan från och med december. I ett försök att vända detta till något 
positivt beslutade vi att försöka undersöka hur en varm skorstensstock påverkar klimatet i 
grunden och bad personalen att notera när de eldat i öppna spisen. Vad vi inte viste då var att 
Skansens Kulturavdelning ställde in egna värmefläktar (återigen utan att informera) och 
värmde upp “stugan” till 20-25°C dygnet runt. Ovanstående har naturligtvis påverkat våra 
mätningar avsevärt, framförallt i grunden. Resultatet vi fick ur loggmätningen visas nedan. 
 
 
resultat från loggarna i Oktorpsgårdens mansbyggnad 
 
10 
 
Julius Kronbergs Ateljé 
I Julius Kronbergs Ateljé har vi mätt inomhusklimatet och studerat hur det varierar med olika 
varianter på grundvärmen. Då lämplig upphängningsmöjlighet saknades placerade vi 
dataloggern på en bit isolerande plast och lade densamma på ett bord. Vi har även här studerat 
fuktkvotens variation i golvet.  
 
 
mätuppställning i Julius Kronbergs Ateljé 
Påverkande faktorer 
Mätningarna i Ateljén har så vitt vi vet varit ostörda och huset har varit stängt för allmänheten 
såsom överenskommet. Önskvärt hade varit att ha en datalogg i grunden även på denna 
byggnad. Krypgrunden saknar dock gluggar och det hade blivit svårt att placera en logger 
utan att göra större åverkan på grundmuren. Resultatet vi fick ur loggermätningen visas 
nedan. 
 
 
 
11 
 
resultat från logger i Julius Kronbergs Ateljé 
 
Utomhus 
Den största faktorn som påverkar inomhusklimatet i byggnader som saknar fuktproduktion är 
klimatet utomhus. För att få kontroll på detta placerade vi en datalogg utomhus i anslutning 
till Laxbrostugan. Loggern hängde vi i ett snöre väl skyddat från nederbörd, men ändå relativt 
öppet i loftgången på Yrstattorpsboden (se skiss nedan). Gallergrinden till loftet låstes. 
 
 
mätuppställning utomhus 
 
Påverkande faktorer 
Enligt vår bedömning har utomhusloggern fått vara ostörd och resultaten visas nedan. 
 
 
12 
 
resultat från logger utomhus 
 
 
13 
 
Objektsbeskrivning Laxbrostugan
 
Allmän information 
♦ 
Byggnadsnamn: Laxbrostugan, del av Bergsmansgården 
♦ 
Ursprungsort: Kopparberg, Västmanland 
♦ 
Byggnadsår: kring 1650, flyttad till Skansen 1895 
♦ 
Ursprunglig användning: boningshus 
♦ 
Hustyp: timmerstuga parstuga 
♦ 
Storlek: ca 100m2 i ett plan 
 
Byggnadsteknisk information 
♦ 
Grundläggning: travad obearbetad natursten 
♦ 
Ytterväggar: rödfärgat knuttimmer 
♦ 
Tak: åstak, tätskikt av näver täkt med gräs 
♦ 
Innerväggar: timmer 
♦ 
Golv: plankgolv av furu eller gran, obehandlat 
♦ 
Fönster: öppningsbara, blyinfattade enkelfönster 
♦ 
Dörrar: massiva av trä 
♦ 
Ytskikt: timret kalkslammat på insidan 
 
Installationsteknisk information 
♦ 
Värme: 5st eldstäder med skorstenspipa av gjutjärn, två 2kW byggfläktar med termostat 
kring 8°C 
♦ 
Ljus: naturligt från fönster (glödlampa i städskrubb) 
♦ 
Ventilation: naturlig 
♦ 
Vatten: - 
♦ 
El: Finns städskrubb samt ett fåtal uttag 
 
Övrigt information 
♦ 
Mögelangreppen har varit svåra i Laxbrostugan och man har sanerat byggnaden flera 
gånger 
♦ 
Yttertaket är ett experiment där gräset har ersatt det dubbla torvlagret man vanligen 
använder. Nylagt sommmaren 2002  
 
 
 
 
 
14 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
fotografi och fasadritning av Laxbrostugan  
 
 
15 
 
Objektsbeskrivning Oktorpsgårdens mansbyggnad 
 
Allmän information 
♦ 
Byggnadsnamn: Oktorpsgårdens mansbyggand, del av Oktorpsgården 
♦ 
Ursprungsort: Slöinge, Halland 
♦ 
Byggnadsår: kring 1750, flyttad till Skansen 1896 
♦ 
Ursprunglig användning: boningshus 
♦ 
Hustyp: timmerstuga 
♦ 
Storlek: ca 100m2 i ett plan och två mindre loft (sädesmagasin)  
 
Byggnadsteknisk information 
♦ 
Grundläggning: travad natursten (till viss del huggen) 
♦ 
Ytterväggar: Obehandlat knuttimmer och skiftesverk 
♦ 
Tak: åstak, tätskikt av halm 
♦ 
Innerväggar: timmer och skiftesverk 
♦ 
Golv: plankgolv av furu eller gran, obehandlat. Tegel i förstugan 
♦ 
Fönster: öppningsbara, blyinfattade enkelfönster. Ett takfönster i kök 
♦ 
Dörrar: massiva av trä 
♦ 
Ytskikt: till viss del kalkslammat annars obehandlat 
 
Installationsteknisk information 
♦ 
Värme: En eldstad och en kakelugn, En 2kW byggfläkt med termostat kring 8°C 
♦ 
Ljus: naturligt från fönster (glödlampa i städskrubb) 
♦ 
Ventilation: naturlig 
♦ 
Vatten: - 
♦ 
El: Finns städskrubb samt ett i varje rum 
 
Övrigt information 
♦ 
Oktorps mansbyggnad har varit i princip helt skonad från mögelangrepp 
 
 
 
 
 
 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
fotografi och sektionsritning av Oktorpsgårdens mansbyggnad 
 
 
17 
 
Objektsbeskrivning Julius Kronbergs Ateljé 
 
Allmän information 
♦ 
Byggnadsnamn: Julius Kronbergs Ateljé 
♦ 
Ursprungsort: Norra Djurgården, Stockholm 
♦ 
Byggnadsår: 1890 och tillbyggd 1912, flyttad till Skansen 1922 
♦ 
Ursprunglig användning: ateljé och utställningslokal 
♦ 
Hustyp: panelad träbyggnad 
♦ 
Storlek: ca 90m2 
 
Byggnadsteknisk information 
♦ 
Grundläggning: huggen sten sammanfogad med kalkbruk bildar krypgrund 
♦ 
Ytterväggar: Panelad plankstomme 
♦ 
Tak: målat plåttak 
♦ 
Innerväggar: panelat plan 
♦ 
Golv: smala plankgolv, förmodligen gran 
♦ 
Fönster: mycket stora enkelfönster på ena långsidan, mindre i övrigt 
♦ 
Dörrar: trä 
♦ 
Ytskikt: målad panel 
 
Installationsteknisk information 
♦ 
Värme: En kamin, två 2kW byggfläkt med hygrostat 
♦ 
Ljus: naturligt från fönster 
♦ 
Ventilation: naturlig 
♦ 
Vatten: finns i annexet 
♦ 
El: ett uttag  
 
Övrigt information 
♦ 
Mögelangreppen i Julius Kronbergs Ateljé har varit små 
♦ 
Krypgrunden saknar luftningsgluggar 
 
 
 
 
 
 
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
fotografi och sektionsritning av Julius Kronbergs Ateljé 
 
 
 
19 
Konditionsbesiktning 
 
De tre byggnaderna har besiktigats för att fastställa den allmänna konditionen vad gäller 
skador, underhållningsgrad mm. Besiktningarna ägde rum under samma dag i januari 2003. 
Vi har i delar där så varit möjligt följt den besiktningsmetod som beskrivs i bilaga ” Praktisk 
besiktningsteori”. Långtidsundersökningen av klimatet med dataloggarna, som ju också är en 
del av besiktningen behandlas separat kapitel.  
Byggnadernas historia har vi sökt i Skansens arkiv och i litteratur om skansens byggnader, 
denna information ligger till grund för objektsbeskrivningen. Förvånansvärt lite har faktiskt 
dokumenterats om husen under årens lopp. Arkitektritningar finns dock för alla tre byggnader. 
Dessa är ritade vid olika tidpunkter under 1900-talet. Uppmätningar har också gjorts av 
Kronbergs ateljé vid minst två tillfällen. Dock skall sägas att byggnadstekniken använd för 
Laxbrostugan och Oktorpsgården är enkel och överskådlig så ytterliggare ritningar hade 
kanske inte gett mycket mer väsentlig information. Konstruktionsritningar över Kronbergs 
ateljé hade dock varit till hjälp då takstommen delvis är komplicerad. Ingen skriven 
dokumentation finns tyvärr om underhåll, skador eller ombyggnader. Viss information om de 
senaste årens underhåll finns muntligt hos Skansens personal, men den allmänna 
dokumentationsrutinen på skansens byggnadsavdelning är under all kritik.  
Då byggnaderna har ett kulturhistoriskt värde har det inte varit möjligt för oss att perforera 
eller demontera byggnadsdelar under besiktningen. 
 
Laxbrostugan 
Utvändigt 
Huset är byggt något i sluttning med högre marknivå längs norra fasaden mot den grusade 
gården. Marknivån i grunden är lägre än angränsande ytor och vi har under hösten 2002 
kunnat konstatera en hel del stående vatten här. Grunden verkar dränera omgivande mark, 
vilket självklart inte är bra för huset. Dock skall sägas att Skansen under tiden för detta 
projekt lagt ned dräneringsslang i ett schakt mitt på innergården, men vad vi kunnat se har 
ingen dränering lagts runt själva Laxbrostugan. Planteringar finns också i direkt anslutning till 
huset längs den södra fasaden, detta är givetvis inte heller särskilt lyckat ur fuktsynpunkt. Ett 
större lövträd växer på gården och ger skugga som försvårar fasadens uttorkning efter regn. I 
fasadfärgen hittades mögel på ett antal ställen vilket sannolikt kan härledas till 
uttorkningsproblem eller dålig moderna rödfärg. Takfoten är också ovanligt kort vilket gör att 
regnbelastningen på fasaden är större än normalt. Att ändra takfoten är givetvis svårt att 
motivera ut arkitektonisk synvinkel, men tidstypiska hängrännor i trä borde vara möjligt att 
montera. Taktypen är tänkt att kunna absorbera allt regnvatten så hängrännor och stuprör 
saknas, men detta fungerar bara till viss del, vid större regnmängder rinner vattnet ut till 
takfoten. 
Syllstocken är bitvis i dåligt skick och bör bytas innan röta sprider sig vidare i konstruktionen 
och större åtgärder blir nödvändiga. Samtliga fönster saknar fönsterbleck. Taket är renoverat 
under 2002 och verkar vara i gott skick. 
 
Invändigt 
Golvbjälklaget verkar vara i gott skick, dock skall sägas att vi under vissa tidpunkter kunnat 
mäta fuktkvoter kring 25% i den nordöstra kammaren vilket är oacceptabelt höga nivåer 
inomhus.  
I den östra delen av huset finns äldre uttorkade rötskador i takkonstruktionen som till stora 
delar är illa åtgången. Hur gamla dessa skador är svårt att säga och huset kan leva vidare så 
länge fritt vatten inte kommer åt det skadade virket, men vid en ny liknande skada kommer 
 
20 
skadeförloppet att vara snabbt och svårupptäckt. Spår efter vattenskador finns också under 
fönster. Om dessa orsakats i samband med vattenskadan i taket eller pga. avsaknaden av 
fönsterbleck är svårt att säga. Vid besiktningstillfället var väggen dock helt torr. Skansen 
hänger ofta upp mörka gardiner som skydd mot UV-strålning. Detta anser vi inte vara en bra 
lösning i vart fall inte vintertid då byggnaden behöver all solinstrålning och värme den kan få, 
dels för att öka ventilationen men också för att sänka den relativa fuktigheten. 
I de obehandlade timmerväggarna i köket hittade vi en hel del spår efter strimmig trägnagare. 
Denna typ av angrepp är vanligt förekommande då den relativa fuktigheten varit hög under 
längre tid. Strimmig trägnagare angriper uppfuktad splintved, men har inte kraft att angripa 
kärnved. Angrepp av denna typ är att betrakta som mindre allvarliga. 
I ett av skåpen hittades ett mindre mögelangrepp som var koncentrerat till någon typ av äldre 
spill på skåpbotten. Den gamla sörjan är uppenbart näringsrik och microklimatet i skåpet har 
gjort att mögelsporer kunnat gro. 
Det konstaterades en del vattenläckage in genom skorstenspiporna. Anledningen till detta är 
pipornas helt öppna konstruktion som säkert fungerade bra förr då människor eldade i 
spisarna under regniga höstar, men nu är användningsområdet för byggnaden ett annat.  
 
 
Åtgärdsförslag 
 
♦ 
Dränering läggs runt hela huset. Vattengången på slangen skall vara lägre än lägsta ytan i 
krypgrunden. Dräneringsslangen läggs i ett makadamskikt som skiljs från omgivande 
massor med en geotextilduk. Vattnet borde kunna släppas i slänten mot vattendraget i 
söder. Om man inte lägger geotextilduk täpps dräneringsslangens porer snabbt igen och 
dräneringen blir verkningslös. Tråkigt nog har vi sett exempel på detta på Skansen. 
 
♦ 
Planteringar i direkt anslutning till huset tas bort 
 
♦ 
Det stora lövträdet på gården tas bort eller åtminstone gallras  
 
♦ 
Hängrännor i trä monteras och takvattnet skall anslutas till dräneringen 
 
♦ 
Skadade sylldelar byts ut 
 
♦ 
 Tidstypiska fönsterbleck monteras 
 
♦ 
Mörkläggningsgardiner tas bort vintertid 
 
♦ 
Köksdelen borde kunna vitslammas lika övriga väggar för att slippa angrepp av strimmig 
trägnagare 
 
♦ 
Skorstenarna borde förses med någon typ av vattenavvisande topp.  
 
21 
Oktorpsgården 
Utvändigt 
Oktorpsgården har ett någorlunda högt läge i terrängen och den omgivande marken består till 
stor del av hårdgjorda ytor som ger god avrinning för dagvatten. Norr om byggnaden på några 
meters avstånd rinner en mindre bäck som gör en sväng precis vid huset. Den norra sidan 
skuggas av en del högre träd.  I den mån den travade stengrunden är inspekterbar verkar den 
vara ordentligt torr trots att grundbotten nästan verkar vara i nivå med vattendraget. 
Förmodligen skiljs grunden och vattendraget åt av en bergskam som förhindrar att vatten 
tränger ned. 
Den till synes obehandlade (eventuellt har den varit tjärad en gång i tiden) fasaden är i gott 
skick. På södersidan har timret urlakats till viss del, vilket är helt naturligt. Yttertaket som är 
av vassmodell och relativt nylagt ser ut att vara i mycket gott skick. Takfoten går ut betydligt 
längre än motsvarande på Laxbrostugan. Oktorpsgården har ett takfönster som skyddas av en 
modern plexiglasskiva. Denna lösning verkar inte vara helt bra. Förmodligen beror problemen 
på att glasskivan förhindrar uttorkning av fönstret och man får en sk växthuseffekt. Då det 
inte var möjligt beträda vasstaket så är denna observation något osäker. 
 
Invändigt  
Golv och väggar är raka och verkar vara i gott skick. Eldstaden verkar fungera väl och inga 
tecken på vatteninträngning vid eller i skorsten upptäcktes. I ett väggfast skåp hittades en 
mindre rötskada som förmodligen uppstod innan taket lades om. Här och var i väggar och tak 
syns flyghål efter strimmig trägnagare vilket måste anses vara naturligt då gården stått 
ouppvärmd under långa tider på året. 
Vindarna var inspekterbara och funna i gott och torrt skick. En märklig iakttagelse gjordes 
dock på en av takkonstruktionens stockar. På den ena sidan av stocken verkar ytveden av 
splinten vara i princip bortfrätt eller gnagd och ytan ser i nästan degig ut. Endast hårdare ytor 
kring kvistar verkar ha klarat sig. Vi har inte lyckats härleda angreppet utan bara konstaterat 
att det verkar vara lokalt bara på en stock och dessutom bara på den ena sidan. Skadan kan 
mycket väl vara äldre än huset. 
 
 
Åtgärdsförslag 
 
♦ 
Takfönstrets konstruktion ses över och åtgärdas 
 
♦ 
Den angripna stocken på vinden hålls under uppsikt för att se om skadan fortgår 
 
 
 
22 
Kronbergs Ateljé 
Utvändigt 
Huset är beläget något i sutteräng med sluttning från norr till söder. En del sly och buskar 
växer nära fasaden vilket ger skugga och binder fukt. Kallmuren till krypgrunden saknar 
ventilationsöppningar men verkar vara i vara i gott skick (inga tydliga sättningar). Stuprör 
mynnar direkt vi grundmuren utan någon synlig anslutande dränering. Fasadpanel är delvis i 
mycket dåligt skick och även fönsterbågar och karmar behöver renoveras. Yttertaket 
inspekterades utan anmärkning. Ett pannrum är beläget under terrassen på den norra sidan. 
Terrassbjälklaget har tidigare haft stora läckor och massiva rötskador finns i pannrummet. 
Renovering av terrassens tätskikt har gjorts för några år sedan och den verkar numera vara tät.  
Försök har gjorts att komma in i krypgrundsutrymmet, dock utan framgång. Den enda 
ingången som finns i pannrummet var redigt blockerad. Schaktbotten för krypgrunden verkar 
dock vara under marknivån och dagvatten ser ut att rinna rakt in. Delar av vinden 
inspekterades genom en taklucka och verkade vara torr. 
 
Invändigt 
Bjälklag och väggar ser ut att vara i tämligen gott skick. Inga exceptionellt höga fuktkvoter 
kunde konstateras dock uppfattas inomhusluften något unken. Ett vattenläckage konstaterades 
i taket över entrén, tyvärr kunde detta inte undersökas närmare pga. den höga takhöjden. Att 
yttertaket är i så pass bra skick talar för att skadan kan vara gammal. 
 
Åtgärdsförslag 
 
♦ 
Dränering läggs runt hela huset. Vattengången på slangen skall vara lägre än lägsta ytan i 
krypgrunden. Dräneringsslangen läggs i ett makadamskikt som skiljs från omgivande 
massor med en geotextilduk. Takvattnet ansluts genom en renskorg till dräneringen. 
 
♦ 
Buskar och träd som växer nära huset tas bort 
 
♦ 
Fasadpanel och fönster renoveras. Rötskadat trä byts ut 
 
♦ 
Krypgrunden inspekteras 
 
♦ 
Vattenskadan i innertaket utreds vidare 
 
 
 
 
23 
Inomhusklimat 
Temperaturer 
 
Inomhustemperaturerna för de tre objekten är högre än utomhustemperaturen för hela (i 
princip) mätperioden. För Laxbrostugan och Kronbergs Ateljé är det att vänta då husen har 
värmetillskott med fläktar. Oktorpsgården däremot är ouppvärmd och i utrymmet där loggern 
har registrerat klimatet har mänsklig aktivitet varit minimal. Trots detta är temperaturen högre 
här än utomhus utom för några enstaka dygn. Troligtvis är det så att mätperiodens årstid 
spelar en roll i detta. Dessa mätningar är gjorda under hösten och vintern när temperaturen 
utomhus går från varmt till kallt. Vår teori är att under sommaren värms underjorden upp och 
denna värme ackumuleras sedan i jord och berg under huset som sedan i sin tur värmer huset 
när luften blir kallare. Huset isolerar med andra ord den underliggande marken. Vi tror att om 
man skulle göra motsvarande mätning under våren skulle man få det motsatta resultatet, 
temperaturen inomhus skulle vara lägre än utomhustemperaturen med samma resonemang. 
Nämnvärt är också att Kronbergs Ateljé generellt har högre inomhustemperaturer än 
Laxbrostugan. Denna skillnad härrör från de olika uppvärmningsmetoderna, Laxbrostugan har 
termostat och Kronbergs Ateljé har en hygrostat som värmer till högre temperaturer för att få 
ned RH till den inställda nivån 65%. 
 
 
24 
Absoluta ånghalten 
Luftens absoluta fuktinnehåll utrycks vanligen i gram/m3 och ger ett mått på mängden vatten i 
luften oberoende av temperatur och tryck till skillnad från den relativa fuktigheten. Vid 
undersökning av det absoluta fuktinnehållet i inomhusluften visar det sig att den ouppvärmda 
Oktorpsgårdens ånghalt ganska exakt är ett medel av ånghalten utomhus. Detta är precis vad 
som är att vänta för ett klimat utan egentliga fukttillskott. Lämnar man ett hus ouppvärmt och 
utan mänsklig eller annan fuktproducerande (eller absorberande för den delen) verksamhet är 
utomhusklimatet det enda som kommer att påverka inomhusklimatet. Inomhusklimatet 
kommer att följa utomhusklimatet med en viss fördröjning som i sig är beroende av 
ventilationsgraden och isolerande egenskaper hos byggnaden. Laxbrostugan och Kronbergs 
Ateljé har bägge högre ånghalt än utomhusluften, alltså finns här en fuktproduktion! Den 
största delen kan lätt härledas till dessa byggnaders grundvärme. Genom att höja 
inomhustemperaturen sänks RH och vi får en uttorkningsprocess av. Ironisk nog kommer 
omgivande hygroskopiska material (material som kan ta upp och ge ifrån sig vatten) då att 
avge vatten till inomhusluften för att försöka ställa sig i hygroskopisk jämvikt med 
densamma. Kronbergs Ateljé har den lägsta relativa fuktigheten och därmed den största 
uttorkningen som ger den höga ånghalten. Hur hög ånghalten blir vid uttorkning är givetvis 
beroende av en stor mängd faktorer såsom RH, byggnadsvolym, ingående material, 
ventilation mm. 
 
 
25 
 
Relativ fuktighet 
RH nämns ju som en av de största påverkande faktorerna för mögeltillväxt (tillsammans med 
temperatur och näringstillgång) så det är kanske den mest betydande storheten för dessa 
problemställningar (mer om detta finns att läsa i bilaga “Trä, dess egenskaper och 
nedbrytningsmekanismer”). RH under 65% anses av flera ledande publikationer om mögel 
vara något av en “säker” nedre gräns för att undvika mögelpåväxt. Oktorpsgården ligger lågt 
hela mätperioden med RH kring 80% som är ett kanske riskfyllt högt värde, men eftersom 
byggnaden klarar sig utan angrepp så verkar andra faktorer (tillgången på näring mm) vara 
begränsande. Laxbrostugan som har grundvärme (termostat +5°) får under perioder med lite 
högre utomhustemperaturer svårt att hålla RH under riskfyllda nivåer. Dock är RH på en 
acceptabel nivå när vädret är kallare. Kronbergs Ateljé med sin hygrostat klarar att hålla RH 
på nivåer långt under det som anses vara riskabelt (mer om detta i separat avsnitt). 
 
 
 
26 
 
Klimatet i grunderna 
Temperaturer 
Temperaturfördelningen i grunderna är väldigt lika och följer utomhustemperaturen, men 
ligger som regel några grader över. Resonemanget från inomhustemperaturen är applicerbart 
även här (marken värmer under vintern). Att det skiljer så lite mellan byggnaderna är ett 
tecken på att ventilationsgraden i stort sett är densamma. Generellt är Oktorp lite varmare och 
borde också ha lite mindre vindinducerad ventilation då grundens vertikala del 
(anblåsningsbar yta) är större än motsvarande på Laxbrostugan. Detta verkar dock ha en liten 
påverkan. Ju högre ventilation i grunden desto närmare utomhustemperaturen kommer 
temperaturen att hålla sig. 
 
 
27 
 
Absolut ånghalt 
När vi tittar närmare på den absoluta ånghalten i grunderna ser vi desto större skillnader 
mellan grunderna. Tittar vi närmare på ånghaltsdifferensen mot utomhusluften ser vi att 
medeldifferensen för Laxbrostugans grund är dubbelt så hög som den är för grunden i 
Oktorpsgården. Vore ånghaltsdifferensen till utomhusluften hela tiden noll kunde man vara 
säker på att utomhusluften är den enda fuktkällan. Bägge grunderna har högre ånghalt än 
utomhusluften och detta är ett tecken på att uttorkning av grunderna sker under 
mätningsperioden. Laxbrostugan har hög uttorkning helt enkelt därför att den har hög 
fuktbelastning. Negativa fuktdifferrenser (lägre ånghalt i grund än i utomhusluften) för 
grunderna inträffar under mätperioden bara när utomhusklimatet är extremt varmt och fuktigt.  
 
 
 
 
28 
Relativ fuktighet 
Den relativa fuktigheten visar också att Laxbrostugan har en betydligt högre fuktbelastning 
och RH är högre än för Oktorpsgården under hela mätperioden. Man ser tydligt i diagrammet 
att grunderna följer RH-kurvan för utomhusluften, vilket bekräftar att utomhusluften är den 
stora drivkraften för ändring av den relativa fuktigheten i grunderna. Däremot verkar de olika 
objekten ha olika grundläggande nivåer i den mening att förhållandet till utomhusluftens (och 
varandras) RH om inte är konstant så i alla fall i samma storleksordning. Man ser t.ex. aldrig 
att Oktorp har en högre relativ fuktighet än Laxbro eller utomhusluften för den delen. Bägge 
grunderna har RH-nivåer som ger mögelpåväxt förutsatt att näringstillgången är tillräckligt 
god. Laxbrostugans nivåer är enligt vår mening farligt höga. 
 
 
 
29 
Nederbördens inverkan 
Om man studerar den del av mätperioden då nederbörden kommit som regn och samplottar 
den med ångaltsdifferrensen mot utomhusluften fås ett intressant resultat som visas nedan. 
Efter ett kraftigare regnväder följer under 5-10 dygn en ökad skillnad mellan grundernas och 
utomhusluftens ånghalt (grunderna fuktigare än utomhusluften). Detta avtar sedan tills nästa 
nederbördsperiod ger en ny stegring. När man får en regnig sommar (som tex sommaren 
2000) med nederbörd i stort sätt dagligen hinner knappt någon uttorkning ske och 
fuktbelastningen byggs hela tiden på. Detta borde kunna ge extremt höga ånghalter i grunder 
och hus. Detta fenomen är givetvis särskilt tydligt under snöfria perioder. Under de tider vi 
har snö är mönstret betydligt mer svårtytt med anledning av att det är svårt att veta hur länge 
snön legat innan den tinat bort infiltrerats i mark (och grunder!). Inträngande dagvatten i 
grunderna är ett stort problem för dessa hus.  
 
 
 
30 
 
Grundvärmningsmetoder 
I Kronbergs Ateljé har vi undersökt två olika uppvärmningsmetoder för att uppnå så kallad 
grundvärme (en värmenivå kring 5°C vintertid) i av människor ej bebodda byggnader för att 
sänka RH till ofarliga nivåer under vinterhalvåret. Det skall också sägas att genom 
värmningen ökas också ventilationen av byggnaderna som en extra bonus. Det enklaste 
utförandet är att ha en termostat installerad på någon typ av värmekälla (radiator eller fläkt, 
dock helst lågtemperaturradiatorer). När temperaturen sjunker under den förinställda nivån 
går värmeaggregatet igång och värmer tills den på nytt uppnått temperaturen. En andra metod 
går ut på att man låter en hygrostat styra när värmeaggregatet skall vara igång och inte 
oberoende av temperaturen. 
 
Under den första delen av mätningsperioden var Kronbergs Ateljé helt ouppvärmd. Det 
ouppvärmda klimatet som vi tidigare sagt kommer att vara någon typ av medelvärde av ett 
varierande utomhusklimat (förutsatt att man inte har andra typer av verksamhet som 
producerar fukt). Detta syns tydligt i diagrammet nedan. Att temperaturen är något högre än 
utomhus har att göra med årstiden (huset isolerar marken).  Vid tidpunkten som är markerad 
med pil sätts termostaten in och temperaturen stegras omedelbart med en sänkning av RH som 
följd. I början hade vi lite problem med att ställa in termostaten rätt varför fläkten värmer för 
länge. 
 
 
Termostaten håller sedan RH kring 70-75% med en jämn temperatur strax över 5 grader. 
Detta är en väl fungerande metod så länge utomhustemperaturerna håller sig kring 0°C som 
den gör under den begränsade mätperiod som redovisas här. Vid varma och fuktiga höstdagar 
med höga RH värden har metoden ingen effekt. Ett annat problem inträffar när temperaturen 
utomhus har låga nivåer kommer fläktarna att gå och värma luften till låga RH-nivåer pga 
utomhusluften låga fuktinnehåll. Om man förvarar föremål som är känsliga för fuktinducerade 
 
31 
volymändringar (som i detta fall mycket värdefull konst!) riskerar man självklart 
sprickbildningar i föremål. Vi tidpunkten för nästa pil sätter vi in hygrostaten. 
 
Hygrostaten är inställd på ca 60%RH och fläkten kommer sålunda att varma inomhusluften 
tills RH kommer under den nivån. Resultatet är mycket gott, till och med de extremt höga 
RH-nivåerna (i princip 100%) kring dygn 32 och 41 klaras av utan problem. I dessa lägen är 
termostaten verkningslös. Nu finns det tyvärr ett litet aber i mekanismen då konstruktören av 
hygrostaten varit lite överambitiös och byggt in en termostat kring 5°C som frostvakt. Detta 
blir tydligt i slutet av mätperioden när inomhustemperaturen understiger 5°C och fläkten 
värmer även om det inte behövs för att sänka RH. Detta är enligt vår mening helt onödigt i 
dessa byggnader som helt saknar installationer som riskerar att frysa sönder. Viktigare är att 
hålla RH på en så jämn nivå som möjligt. Den relativa fuktigheten har stor inverkan på både 
mögelpåväxt och föremåls volymändring. Den fuktberoende volymändringen är mycket större 
än den temperaturberoende. 
 
 
32 
 
 
 
33 
Sommaren 2000 
Senhösten år 2000 upptäcktes mögelangrepp i Skansens kulturhus för första gången. Vad var 
anledningen till att problemet uppstod just vid denna tidpunkt? Åtminstone ett delsvar måste 
sökas i det extrema utomhusklimatet sommaren och hösten 2000. Vi kommer alla ihåg det 
ymniga regnandet, exempelvis hade juli hela 22st dagar med nederbörd över 1mm.  
 
De variabler som främst inverkar på mögeltillväxt är relativ luftfuktighet, temperatur, samt 
tillgången på näring. De flesta mögelsvampar har sitt sporgroningsoptimum vid temperaturer 
över 20°C. Ett extremt gott mögelklimat skulle sålunda kombinera hög temperatur, med 
samtidig hög relativ luftfuktighet. Detta gör att sommarhalvåret är den mest troliga årstiden 
för sporgroning av mögelsvampar. Under vinterhalvåret har vi extremt hög relativ 
luftfuktighet (högre än under sommaren) och låga temperaturer, vilket torde vara i 
sporgroningintervallet för betydligt färre mögelsorter. Dock skall sägas att det finns mögel- 
och blånadssvampar som trivs vid låga temperaturer. Det som händer när vi får hög RH redan 
under sommaren är att varaktigheten för ett mögelvänligt klimat i förlängs avsevärt. 
Mögelsvampar gror under sommaren då det är fuktigt och varmt, sedan kan de fortleva väl 
under vintermånaderna då den relativa fuktigheten är extrem.  
 
Innan hösten 2000 var mögelpåväxt i Skansens kulturmiljöer begränsad eller åtminstone liten 
nog att inte uppmärksammas. Den massiva påväxt som upptäcktes på hösten 2000 kan därför 
anses ha uppstått relativt plötsligt. Om man studerar klimatet i Stockholm sensommrarna 
1999, 2000 och 2001 ser man tydligt att RH-belastningen var betydligt högre 2000 än 1999, 
vilket i sig skulle kunna vara en orsak till ökad påväxt. Om man sedan lägger till 2001, ser 
man tydligt att RH-nivåerna ligger på en avsevärt högre nivå än 1999, men faktiskt också 
betydligt över 2000. Temperaturerna för åren under samma tidsperiod visar på samma sätt ett 
förvånande resultat. 2000 visar sig ha betydligt lägre temperaturer än både 1999 och 2001. 
2001 uppvisar alltså ett gynnsammare utomhusklimat för mögelpåväxt än 2000. Vi borde 
alltså ha haft större mögelproblem 2001 särskilt med tanke på spormängderna från angreppet 
2000 (vissa kulturmiljöer sanerades dock redan 2001). Med facit i hand vet vi att så inte var 
fallet, även om en hel del mögelproblem uppkom även under 2001, dock inte tillnärmelsevis i 
samma utsträckning som hösten 2000. Svaret på det plötsliga mögelangreppet måste kanske 
sökas på annat håll. 
 
34 
 
 
 
 
 
 
 
 
 
35 
Först när man tittar närmare på hur solinstrålningen varierar framträder en tydligare bild av 
skillnaden mellan 2000 och 2001. Det visar sig nämligen att medelinstrålningen är betydligt 
lägre 2000 än övriga år. Om regn varvas med sol återgår en stor del vattnet till luften innan 
det hinner infiltreras i marken. Mycket regn och lite sol gör att mer vatten infiltreras i marken. 
Detta får betydande följder, särskilt för byggnader med hög fuktbelastning från dåligt 
dränerande grunder. Ännu värre är det i flera av Skansens byggnader, där grunden i själva 
verket dränerar den omgivande marken. 
 
 
 
Resonemanget ovan består till stor del av spekulation och skall ses som en teori bland andra. 
De värden som presenteras är tagna från en lokal väderstation i Stockholm, inte som i 
liknande undersökningar med medelvärden av alla SMHI:s stationer i hela landet. Försök att 
härleda regionala problem till nationella medelvärden kan omöjligt vara särskilt lyckat. Om 
man jämför att Stockholms klimat med det nationella medlet visar det sig att 2000 hade högre 
RH-nivåer än 2001 för hela landet, medan det omvända resultatet fås om man tittar enbart på 
Stockholm. 
 
 
36 
Sammanfattade slutsatser 
Inomhusklimat 
De byggnader som har någon typ av grundvärme har högre absolut fuktinnehåll än den som 
saknade grundvärme. Trolig orsak är att värmning sänker den relativa fuktigheten i luften och 
den omgivande stommen därmed ger ifrån sig fukt tillbaka till luften för att ställa sig i balans. 
Att värma utan att ventilera ökar fuktbelastningen inomhus även om RH sänks. 
 
Värmekapaciteten i hus och underbyggnad gör att temperaturen inomhus generellt är något 
högre än utomhus under hösten, även om huset är helt utan värmekällor. Troligt är att det 
omvända förhållandet gäller om våren. 
 
Klimat i grunderna 
I de två grunderna som mätningar gjorts var temperaturförhållandena likvärdiga, men 
Laxbrostugan har betydligt högre fuktbelastning än Oktorpsgården. RH i Oktorpsgårdens 
grund är aldrig högre än utomhusluften medan Laxbrostugans grund vid upprepade tillfällen 
har högre RH. Enligt vår mening har Laxbrostugans grund farligt höga fuktnivåer som 
påverkar byggnaden i övrigt på ett mycket negativt sätt 
Efter ett kraftigt regnväder ökar RH i grunderna under 5-10 dygn och kommer regn med korta 
intervall hinner grunderna inte torka ut. Att dagvatten tränger in i grunden i dessa hus är ett 
stort problem. 
 
Grundvärmningsmetoder 
Hygrostatstyrd grundvärme visade sig vara den bästa metoden att hålla RH i inomhusluften 
under kontroll. Något frostskydd med termostat kring 5°C är inte lämpligt då träföremål i 
byggnaden kan utsättas uttorkning med krympning och sprickor. I de fall man har 
vatteninstallationer man bör skydda, kan detta göras med lokala frostvakter vid installationen. 
Lågtemperaturelement är att föredra framför värmefläktar som värmekälla. 
 
Sommaren 2000  
Orsaken till att så många skador uppstod just sommaren 2000 är sannolikt att detta var en 
ovanligt solfattig sommar. Bristen på sol minskade avdunstningen tillbaka till luften och 
ökade därmed fuktbelastningen för byggnaderna.  
 
Rekommendationer  
Mätningar och besiktningar har gett motiv till förslag på åtgärder. De viktigaste av dessa är: 
 
Laxbrostugan: Grunden måste dräneras runt hela byggnaden 
Oktorpsgården: Takfönstret måste åtgärdas  
Kronbergs Ateljé: Dränering måste göras och takavvattning bör åtgärdas  
 
Av de studerade husen är det Laxbrostugan som har störst behov av åtgärd 
 
37 
Bilaga 1 
 
Trä, dess egenskaper och nedbrytningsmekanismer 
 
En mindre introduktion till trä som material känns central i denna rapport, då de byggnader 
som ingår i studien till största del är byggda med detta material. Trä har en tämligen 
komplicerad molekylärstruktur som också varierar mellan de olika träslagen, endast en kort 
presentation med utgångspunkt från historiska timmerhus ges här. 
 
Uppbyggnad 
En trädstam delas upp i tre huvuddelar; barken (bark), splintveden (sapwood) och kärnveden 
(heartwood). Innanför barken finns ett tunt skikt med vedceller som kallas kambium och där 
sker stammens huvudsakliga tillväxt. I de flesta träslag är det lätt att se när splinten övergår i 
kärna, medan för tex. gran är det i princip omöjligt utan mikroskop. Barken utgör som regel 
en risk i byggnadstekniska tillämpningar och avlägsnas därför. Splintveden består av en 
blandning av levande (parenkym) och döda (trakeid) celler medan kärnveden endast 
innehåller döda celler. När splinten övergår i kärna märks det främst på en kemisk nivå 
genom minskat PH-värde samt att extraktivämnen och hartser bildas. Dessa förändringar 
tillsammans med att fuktkvoten är lägre gör kärnveden betydligt motståndskraftigare mot 
biologisk nedbrytning än splintveden. Kärnveden har också en större fukttröghet än splint, 
dvs. sorption och desorption tar längre tid. Trä växer i olika takt med årstiderna och detta 
avspeglas i de årsringar som stammens tvärsnitt uppvisar. Tillväxten sker snabbast under 
våren och därför är vårveden också ljusare än sommarveden. Virke från långsamtväxande träd 
håller generellt en högre kvalitet och är mer motståndskraftigt mot nedbrytning än virke från 
snabbväxande träd.  
Trä består till över 90% av så kallade trakeidceller, eller träfibrer i mer dagligt tal. Fibrernas 
storlek och relativa mängd varierar mellan olika träslag, för gran och furu ligger 
medelfiberlängden kring 3mm med en fiberbredd kring 0,03mm. För att få en överblick på 
hur trä fungerar, både hygroskopisk och statiskt är det en god liknelse att betrakta 
trädstammen som uppbyggd av ett stort antal mycket tunna sugrör. 
 
På molekylär nivå har trä ett antal huvudkomponenter; cellulosa, hemicellulosa och lignin 
bygger tillsammans upp över 97% av trädsubstansen. Övrigt material går under 
samlingsnamnet extraktivämnen.  
Till största delen består trä av cellulosa, en polymer uppbyggd av druvsocker. Polymererna 
binds till varandra med vätebindningar och bygger upp cellväggen. Denna typ av bindning 
ligger också till grund för virkes hygroskopiska egenskaper. Vid hög luftfuktighet kommer 
vattenmolekyler att bindas till cellulosans hydroxylgrupper och ge en volymökning av 
cellväggen. 
Hemicellulosan är även den en polymer, men den är uppbyggd av en mängd olika sockerarter 
och förkommer blandad med cellulosan. Skillnaden ligger i att kedjelängden är kortare och 
antalet molekyler färre än för cellulosan. 
Lignin är den tredje huvudkomponenten som bygger upp cellväggen hos trä. Den viktigaste 
beståndsdelen är fenylpropan. När träcellen utvecklas är det ligninet som bildas sist. Genom 
att fylla upp utrymmena mellan cellulosafibrillerna fungerar det som ett slags cement som 
stärker och håller ihop cellerna. 
Trä innehåller ett stort antal lågmolekylära ämnen, särskilt i kärnved. Typiska exempel är 
fettsyror, vaxer, terpener och olika fenoliska ämnen Även om viktprocenten av dessa ämnen i 
virke är mycket liten är de förändringar av vedens egenskaper som de ger stor. Man kan 
 
38 
tydligt se en minskning av förmågan att ta upp fukt för extraktivrikt virke, dvs. benägenheten 
för molekylerna att binda till sig vattenmolekyler minskar. Detta ger en ökad motståndskraft 
mot biologisk nedbrytning.  
Fuktmekanik hos trä 
Man hör ofta att trä är ett levande material. Det som menas med detta är att dess egenskaper 
inte bara beror av temperaturen (jfr stål) utan till största del av fuktinnehållet. Trä håller fukt 
på två sätt, bundet i cellväggens fibrer och fritt i cellhåligheterna. Det fuktinnehåll som ger 
mättade fibrer men tomma porer kallas fibermättnadspunkt. Ett ökande fuktinnehåll över 
denna punkt leder ej till volymökning. Fuktrörelserna skiljer sig markant mellan virke som 
torkar första gången efter avverkning (shrinkage) och material som återuppfuktats 
(movement). Forskningen har koncentrerats till det förra snarare än det senare. Vid uttorkning 
binds det mellanliggande membranet till cellväggen vilket medför att cellen stängs. Förloppet 
är irreversibelt. Värden och beteende redovisade här gäller endast återuppfuktat material med 
fuktkvoter under fibermättnad om ej annat anges. Fuktinnehållet upp till och med 
fibermättnadsgränsen styr till stor del både hållfasthets- och volymegenskaper.  
 
I fortfarighetstillstånd kommer trä att ställa sig i jämvikt med omgivningen vad gäller 
ångtryck och temperatur, dock utrycks detta enklast med den relativa ånghalten (RH) som 
också är enkel att mäta i omgivande luft. Transporten av fukt inne i materialet sker främst 
genom diffusion och kapillärkondensation. Empiriska samband har tagits fram för att 
bestämma korrelationen mellan temperatur, fuktkvot och relativ ånghalt. Fukttransporten är 
långsam och endast den ytligaste veden hinner ställa om sig med hastiga klimatväxlingar. 
Kärnveden däremot följer i stort årstidernas variationer. 
 
Fuktkvoten mäts enkelt och snabbt med en fuktkvotsmätare som mäter elektriskt motstånd 
mellan två elektroder som sticks in i virket. Mätningen ger en överblick om fuktbelastningen i 
virket, dock varierar värdet med avståndet från ytan, fiberriktning och inhomogeniteter i 
virket. Resultatet med denna metod är mycket osäkert för fuktkvoter över fibermättnad. Trä 
som förvaras utomhus, men skyddas från nederbörd förväntas ha en fuktkvot kring 15%-20%, 
medan så kallat ”möbeltorrt” virke skall ha en fuktkvot kring 6%-10%. Ett prov för att 
bestämma skrymdensiteten är dock nödvändigt för att kvalitativt kunna bedöma 
sorptionsegenskaperna. Trä är också ett anisotropt material och volymändringar i 
fiberriktningen är små jämfört med den tangentiella och radiella riktningen. Förhållandet 
mellan radiell och tangentiell fuktrelaterad rörelse är ungefär 1:2 för de flesta träslag. I 
tangentiell led sväller virke mellan 1% och 3,2% när den relativa fuktigheten ökar från 60% 
till 90% vid 25°C, medan motsvarande svällning i radiell led är 0,5% till 1,7%. Generellt 
gäller att träslag med hög densitet har större fuktrörelser är motsvarande med lägre densitet, 
dvs ek rör sig mer än furu. Om förlängningen överstiger 0,4% riskerar man permanenta 
deformationer i virke. Forskning återstår att göra för att utreda hur snabbt och hur mycket RH 
måste ändras för att virke skall skadas. 
 
Nedbrytningsmekanismer 
Om trästrukturer inte utsätts för svamp- eller insektsangrepp och är förskonat från eld är det 
ett motståndskraftigt material som upprätthåller sina egenskaper under mycket lång tid. 
Exempelvis kan nämnas väl bevarade träföremål som hittats i egyptiska gravar som daterats 
till en ålder av över 2000 år. Ett mer lokalt exempel kan vara de norska stavkyrkorna som 
överlevt över 1000 år relativt oskyddat i en utomhusatmosfär. De processer som bryter ned 
virke kan vara av fysisk, kemisk eller biologisk natur. Fysisk och kemisk nedbrytning sker 
kontinuerligt i olika grad, medan biologisk nedbrytning uppkommer vid givna förhållanden 
vad gäller fuktbelastning och temperatur. De fysiska nedbrytningarna gäller främst krypning 
 
39 
och mekanisk nötning. Krypning är knappast ett problem för de byggnader som ingår i studien 
då de är kraftigt överdimensionerade.  
 
Kemisk nedbrytning 
UV-strålning bryter ned ligninet och förkortar cellulosans atomkedja hos trä och detta blir 
särskilt tydligt på omålat trä utsatt för vind och nederbörd som får den karaktäristiska 
silvergrå färgen som är vanligt förekommande på kulturhus. Nedbrytningen av ligninet i 
kombination med vattnets urlakning gör att det yttersta träskiktet eroderas och bildar ett 
poröst skal. Denna process är mycket långsam och fördröjs ytterliggare av att skalet sedan 
skyddar det underliggande virket. Mätningar har visat att hos trä utsatt för väder och vind, 
eroderas ungefär 1mm bort per 20 år. Yteroderingen gör dock att biologiska angrepp har 
lättare att få fäste. 
 
Trä är mycket motståndskraftigt mot syraangrepp. Vad gäller svaga syror är trä faktiskt 
mycket tåligare än järn och stål. Att mellanväggarna i syrabatterier länge var gjorda i trä 
vittnar om materialets motståndskraft. Träfasader klarar alltså så kallad försurad nederbörd 
mycket bra. Tyvärr är egenskaperna inte lika goda vad gäller alkaliska vätskor. Även svaga 
lösningar med basiska PH-värden bryter ned cellväggen genom att lösa upp ligninet och 
hemicellulosan. 
 
Temperaturer över 60°C bryter ned cellstrukturen och försök har visat att hållfastheten hos 
virke som utsätts för stora och snabba temperaturcykler minskar snabbt. Detta saknar relevans 
för de byggnader vi studerar då de inte utsätts för så höga temperaturer. Möjligen kan man 
tänka sig en söderfasad som under sommaren kan närma sig yttemperaturer upp mot 60°C. 
 
Biologisk nedbrytning 
I stort kan man säga att de biologiska nedbrytningsmekanismerna är de farligaste och kan ge 
stora skador om förhållandena är de rätta för skadedjurs- och/eller svampangrepp. I ett globalt 
perspektiv utgör termiter det störta hotet mot trästrukturer, men detta hot existerar inte på våra 
breddgrader. Bakterier en av de största nedbrytarna av organiskt material men behöver en 
relativ fuktighet över 90% för att kunna verka. För de trästrukturer vi undersöker inträffar inte 
detta klimat med någon längre varaktighet. På våra breddgrader ligger vanligtvis olika typer 
av svamp bakom angrepp på trä. De svampar som växer på och i virke delas vanligen in i tre 
huvudgrupper; mögelsvampar, rötsvampar och blånadssvampar. 
 
Mögel 
Mögel är ett samlingsnamn för ett stort antal olika svamparter. Gemensamt är att de är 
snabbväxande och har mycket små fruktkroppar som endast blir synliga under mikroskop. 
Svampen förökar sig med hjälp av sporer som fruktkroppen avger i stora mängder. Dessa 
mikroskopiska ”frön” sprids med luftströmmar vidare och bildar nya fruktkroppar om 
klimatbetingelserna är de rätta. Svampen bildar ett mycel, ett slags rotsystem av hyfer som 
den tar upp näring och vätska med. Mycelet och fruktkroppen är som regel osynliga för det 
mänskliga ögat, men när sporerna bildas kan dessa få de mest varierande färger. Hyferna 
förgrenar sig ned i materialet som svampen växer på och bryter ned molekylstrukturer för att 
frigöra näring. Mögel kan dock inte bryta ned vedcellen hos trä utan växer på ytan och i de 
yttersta vedskikten utan påverka hållfastheten och tar då sin näring ur sockerarter och 
proteiner som förekommer bland annat i märgstrålar. Mögel lever på organiska atomkedjor 
som mycelet kan bryta ned och vanligt förekommande är växtytor som har spår efter socker, 
stärkelse och oljor. Ett fingeravtryck på en yta kan vara nog med näring för att svampen skall 
fortleva.     
 
40 
 
Levnadsklimatintervallet för mögel har stora variationer mellan olika svampsorter, men 
varierar även inom de olika sorterna. De klimatparametrar som påverkar tillväxten är relativ 
fuktighet, temperatur och varaktigheten. Tillväxtintensiteten för svampen är beroende av 
näringstillgången i större utsträckning än sporgroningbenägenheten där RH har störst 
inverkan. RH har alltså störst inverkan för sporgroning medan näringstillgången har störst 
betydelse för tillväxten av svampen. Vanligtvis behöver man placera sporer i en odling för att 
hitta sporgroningsklimatoptimum (det mest fördelaktiga klimatet för att sporerna skall gro), 
men det resultatet är endast tillämpbart för den specifika svamp som genererat sporerna. 
Generellt är sporgroningsintervallet snävare än växtintervallet. När fruktkroppen har 
utvecklats är svampen alltså inte lika känslig för klimatförändringar. Tillväxtintervallet 
gällande temperatur ligger mellan 0 och 50°C. De flesta har sitt temperaturoptimum i 
intervallet 20 till 35°C. Det finns dock mögelsvampar som växer bra vid temperaturer som 
närmar sig 0°C.  Vid RH kring 55% kollapsar mögelsvampars DNA-helix. 
Tillväxthastigheten hos svampen ökar med ökad RH och minskar med minskad temperatur.  
 
Mögelangrepp är en indikation på att fuktbelastningen på och/eller i konstruktionen är för 
stor. Svampen ger upphov till unken lukt och missfärgning. Sporerna kan i en del fall vara 
direkt farliga att inandas. I området mögel kontra allergi pågår intensiv forskning. Av 
uppställningen nedan framgår att mögelsvampens levnadsvillkor inte är någon exakt 
vetenskap och en del forskning återstår att göra. 
 
♦ 
Sporgroning och tillväxt av inomhusmögel sker bara om RF överstiger 65% 
 
♦ 
De flesta mögelsporer behöver fritt vatten för att gro och överleva första tiden 
 
♦ 
För sporgroning räcker det ofta med hög luftfuktighet, fritt vatten är inte alltid nödvändigt 
 
♦ 
De flesta mögelsvampar har ett temperturoptimum i intervallet 20 till 35°C 
 
♦ 
Erfarenhet visar att trä kan utsättas för högre fuktighet vid lägre temperaturer än vid högre 
utan att mögla 
 
♦ 
Mögel kräver en fuktkvot av 20%-150% för att bilda sporer och tillväxa på virke 
 
♦ 
Tillväxten är mer beroende av RH än virkets fuktkvot 
 
♦ 
Mycket forskning återstår gällande mögeltillväxt vid temperaturer under 15°C 
 
♦ 
Mögelpåväxt är en stokastisk företeelse 
 
Röta 
Rötsvampar angriper trä då betingelserna är de rätta, vad gäller näring, fuktighet och syre. Till 
skillnad från mögelsvampar så bryter rötsvampars mycel ned både cellolosa, hemicellulosa 
och i vissa fall även lignin för att utvinna näring. Nedbrytningen som har ett snabbt förlopp 
gör att virkets hållfastheten reduceras till en bråkdel. Forskning har visat att vid RH kring 
100% och ideal temperatur gror sporer inom 24h och hyfer bildas inom 48h på gran och furu. 
Rötsvampar är beroende av fritt vatten för sporerna skall ha möjlighet att gro, men när 
tillväxten börjat räcker det med att fuktkvoten i trä är tillräckligt hög. De flesta rötsvampar 
kräver en fuktkvot över fibermättnad för att överleva och temperaturoptimum ligger vanligtvis 
 
41 
i intervallet 21 till 32°C. Temperaturgroningsintervallet för rötsvampar som angriper virke 
ligger i intervallet 15 till 40°C. Trä klarar kortare perioder av fuktkvoter över 
fibermättnadspunkten utan att rötsvamp behöver etablera sig, hur långa dessa perioder kan 
vara är osäkert. Ett undantag är den äkta hussvampen (Merulius lacrymans) som kan 
transportera vatten långa sträckor genom sitt mycel och har visat sig kunna angripa virke som 
haft fuktkvoter ned mot 16%. Vid meruliussvampars nedbrytning frigörs även vatten som 
svampen kan tillgodogöra sig. Temperaturoptimum för dessa svampar är också lägre (6 till 
8°C) än övriga rötsvampar, detta rimmar väl överens med det faktum att Merulius oftast hittas 
i kryputrymmen.  
För rötsvampars överlevnad finns en övre gräns för fuktkvoten. Tillgången på syre blir till slut 
begränsande faktor när porerna fylls med vatten. Tre huvudgrupper av rötsvampar finns, 
brunröta, vitröta och softrot.  
 
Brunrötan och vitrötan orsakas av basidsvampar. Vid brunrötan kan inte enzymerna bryta ned 
ligninet, detta ger en brunfärgad ved som spricker upp i tärningsform. Olika typer av brunröta 
är vanligast i byggnadstekniska sammanhang, övriga röttyper är mer sällsynta. Vitrötan bryter 
ned både lignin och cellulosafibrer. Veden får en ljus nyans och upplevs mjuk och trådig. 
Softrot orsakas av mikrosvampar som bryter ned cellväggen och bildar kanaler i veden som 
till slut smälter samman. Egentligen har denna svamp mer gemensamt med mögel och blånad 
än med övriga rötsvampar. I slutstadierna kan hela fiberväggen vara upplöst. Brottytan blir 
tvär och karaktäriseras ofta som ”morotsbrott”. Angrepp av softrot sker bara i kontakt med 
jord under mycket blöta förhållanden. 
 
För att undvika rötangrepp gäller att hålla fritt vatten borta. Dock överlever de flesta 
rötsvampar en längre tids torka. Ju snabbare uttorkningen sker desto större chans att svampen 
dör. Tillväxten avstannar vid RH kring 97%, men vissa typer av brunröta har visat sig kunna 
bryta ned virke vid RH ned mot 94%. Virke som varit uppfuktat över fibermättnad under 
vinterhalvåret har visat sig klara sig från rötangrepp om det tillåts torka under våren. Den låga 
temperaturen är avgörande för etablering av röta i större utsträckning än den verkar vara för 
mögel. 
 
 
 
Blånad 
Blånadssvampars mycel är färgat och därmed synligt för det mänskliga ögat. Mycelet växer i 
veden men förmår inte bryta ned cellulosafibrer, utan lever på fria sockerarter som återfinns 
främst i märgstrålarna. Mycelets färg i kontrast till vedens naturligt gulaktiga ton gör att 
missfärgningen upplevs blåaktiga, men kan vid låga temperaturer vara ofärgat. Sporerna kan 
vara både färgade och ofärgade, men kräver fritt vatten för att gro. Svampen kräver en 
fuktkvot över 30% för att fortleva, men dör snabbt vid uttorkning. Olika typer av 
blånadsangrepp är vanligast på nyligen avverkat virke. 
 
Insektsangrepp 
Ett antal olika typer av insekter angriper och förmår bryta ned virke, en hög fuktbelastning 
hos en träkonstruktion underlättar för insekterna att få fäste. De insekter som kan förekomma i 
kulturbyggnader med timmerstomme redovisas kort här.  
Blåjon och mjuk trädgnagare kan angripa virke men kräver att bark finns kvar, vilket är 
ovanligt i de byggnader som ingår i studien. Husbocken och den strimmiga trägnagaren 
däremot kan mycket väl få fäste och man kan här och var se gamla flyghål i virket på 
kulturhusen. Dessa insekter angriper inte färsk virke och lever i veden oberoende av bark. 
 
42 
Generellt gäller att mjukare virke blir angripet i större utsträckning än hårdare. Husbocken är 
farlig, larverna angriper inte ytan på veden, så angrepp kan fortgå under lång tid utan att det 
upptäcks. Den strimmiga trägnagaren är lättare att upptäcka då den gör otaliga flyghål i 
ytveden och borrmjöl finns i rikliga mängder. Den angriper som regel bara splint- och inte 
kärnved. Flyghålen är runda och understiger 4mm i diameter, till skillnad från husbockens 
ovala med diameter kring 6mm. Hästmyran kan också den bryta ned virke, dock är den oftast 
lätt att upptäcka.  
 
 
43 
Bilaga 2 
Praktisk besiktningsteori 
 
En besiktning av en byggnad blir ofta aktuell vid ägar- eller användningsförändring av 
fastigheten, men kan även bli nödvändig då man på ett eller annat sätt observerat en 
försämring av byggnadens funktion. Besiktningens slutresultat presenteras i en skriftlig 
rapport som används som underlag för vidare åtgärder. Besiktningsförfarandet delas 
lämpligen in i ett antal delsteg. Preliminär inspektion, bakgrundsundersökning, detaljerad 
inspektion samt sammanställningen av den skriftliga rapporten. 
 
Preliminär inspektion 
Syftet med att göra en preliminär undersökning av byggnaden är att skaffa sig en överblick av 
besiktningens omfattning och problemens natur. Vid detta platsbesök gäller att komma 
överens med byggnadsansvarig person om i vilken utsträckning besiktningsmännen får 
perforera och eventuellt avlägsna byggnadsdelar helt. Detta är särskilt viktig om byggnaden är 
av kulturhistoriskt värde. Det gäller också att ta reda ut detaljer som tillgång till nycklar, 
avlarmning och liknande till besiktningsdagen. Tillgången på el och vatten samt erforderligt 
ljus måste också säkerställas. Lämpligt är att fotografera objektet och/eller göra skisser som 
kan vara av värde för förberedandet av den detaljerade besiktningen. Under den preliminära 
besiktningen beslutas också vilka undersökningsmetoder som bör användas vid 
undersökningen samt vilken utrustning och personal dessa kräver. Finns tex. tillgång till stege 
för att inspektera yttertaket? Allt sådant måste vara klart innan, så att inte onödig tid spills på 
logistiska banaliteter på besiktningsdagen. Att ta extra tid till planering lönar sig. Att det är 
både tidskrävande och frustrerande när brister i planeringen uppenbarar sig är något vi fått 
erfara under tiden för detta projekt. 
 
Bakgrundstudie 
Efterforskningar om husets bakgrund och historia är en viktig del i besiktningsförfarandet. I 
byggnadens förflutna finns alltid anledningen till dagens skick. Målet för bakgrundstudien är 
att finna så mycket relevant information som möjligt om byggnaden. Första steget är att 
försöka finna tekniska handlingar om husets uppbyggnad, helst konstruktionsritningar. Det 
lönar sig som regel att vända sig till byggnadsnämnden och där kopiera ritningar ur arkivet. 
Om bygganden är riktigt gammal eller relativt nybyggd finns inga ritningar hos 
byggnadsnämnden, då kan nuvarande och tidigare fastighetsägare vara enda källan. Även 
försäkringsbolag har i vissa fall ritningsarkiv, det är också vanligt att besiktning genomförts i 
försäkringsyfte. Då kan gamla protokoll ge värdefull information. Ibland kan också 
byggnadshandlingar finnas lämnade i byggnaden på tex. vinden. Vad gäller kulturhistoriska 
hus finns ytterligare källor såsom läns-, stads- och landsarkiv, men också museer och 
hembygdsföreningar. Man bör vara uppmärksam på om byggandens användning har ändrats 
under årens lopp. Ändrade förhållanden ger ändrade belastningar både vad gäller statiska 
laster och fuktbelastningen. En bakgrundstudie ger i bästa fall en överblick om husets historia, 
konstruktion, om- och tillbyggnader, renoveringar och skadebesiktningar. Många gånger finns 
kanske ingen dokumentation att finna, då är det extra viktigt att dokumentera och arkivera vad 
man själv iaktagit från fastigheten. 
 
Besiktning 
En besiktning har som mål att fastställa en byggnads aktuella kondition. Arbetet bör planeras 
utifrån den preliminära inspektionen och den information bakgrundsstudie givit. Ett protokoll 
 
44 
med vilka byggnadsdelar som skall undersökas, samt med vilken metod är att rekommendera. 
Att fortlöpande under inspektionen föra noggranna anteckningar är en självklarhet.  
 
Utrustning 
Vilken utrustning man behöver vid inspektion är beroende av vilken typ av undersökning det 
är frågan om, samt vilka material som är aktuella. Nedan följer en lista med exempel på 
besiktningsutrustning som man kan anse grundläggande vid de flesta typer av 
byggnadsinspektioner: 
 
Ficklampa
Kofot
Fickspegel (tandläkartyp)
Lod
Fuktindikator (av passande typ) Mejsel
Förstoringsglas
Måttband
Hammare
Plastpåsar (förslutningsbara)
Kamera
Skissblock
Kniv
Vattenpass
 
  
Utsatta byggnadsdelar 
Hus skiljer sig som regel från varandra vad gäller arkitektur och konstruktion, men vissa 
byggnadsdelar är gemensamma för nästan alla byggnader. Vi har här valt att ta upp vad man 
skall hålla extra utkik efter när man inspekterar hus. Detta avsnitt kan också tänkas ligga till 
grund för en “checklista” vid besiktning. Viktigt är att varje byggnad har sina specifika behov 
av undersökning och det är svårt att generalisera. 
 
Utomhus 
Hur är huset beläget i terrängen?  
Om det ligger i en svacka är det troligt att fuktbelastningen från marken är stor. Det kan leda 
till allehanda problem, såsom kapillärt uppsuget vatten, fuktinträngning i källare, konvektiv 
fukt från kryputrymmen med mera. Marken skall luta från huset, så regnvatten rinner bort. 
Vegetationen får inte växa för nära en fasad. Trädrötter kan skada grunden och täppa igen 
dränering. Träd och buskar nära huset gör också att solinstrålningen minskas genom att 
skugga. Detta försvårar fasadens uttorkning efter ett regnväder. Att anlägga rabatter mot 
grunden ökar även det fuktbelastningen på bygganden. 
 
Hur ser fasaden ut? 
Fasaden bildar tillsammans med taket husets regnkappa. Fuktbelastningen är som regel som 
störst nedtill på väggen. Kontrollera att väggen klarar att torka ut efter regn. Vad gäller 
mineralbaserade fasadmaterial kan saltsprängningar efter vägsalt vara ett problem. Om huset 
är gammalt gäller också att försöka avgöra om marknivån kring bygganden höjts. Detta kan 
leda till kapillärsugande material hamnat under marknivån. För exempelvis murverkshus 
använde man natursten som kapillärbrytare och tegel först ovan mark. Var uppmärksam på 
ändrade marknivåer. Fasaden skall vara lodrät. Sprickor i fasaden indikerar sättningar. Dörrar 
och fönsters kondition kontrolleras. 
 
Håller taket vatten borta? 
Takets förmåga att hindra vatten från att tränga in i byggnaden är självklart avgörande för 
husets kondition. Olika typer av takbeklädnader har olika egenskaper och brister. Generellt 
utsatta punkter är anslutningen mellan olika takvinklar, takfot och tätning mot skorsten. För 
att upptäcka läckor bör man komplettera med en titt underifrån på vinden. Dock behöver en 
torr vind inte nödvändigtvis vara ett bevis för ett väl fungerande tak. Takvatten väljer ofta till 
 
45 
synes märkliga vägar ner och kan ge skador på oväntade ställen. Extra vaksamhet kring 
hängrännor och stuprör är ett måste, då detta ofta är en källa till problem. 
 
Inomhus 
Vilken doft möter dig när du öppnar dörren? 
När du öppnar dörren och kliver in i huset var uppmärksam på doftintrycket, det avslöjar 
mycket om hur inomhusklimatet är. Var snabb att registrera intrycket då hjärnan snabbt vänjer 
sig. Om doften är unken och instängd eller kanske till och med luktar fuktig jord är det ett 
tecken på att byggnaden inte mår bra. 
 
Har ytskikten färgskiftningar? 
När man inspekterar inomhusmiljöer gäller det att hålla utkik efter färgskiftningar som inte 
kan härledas till UV-ljus. Att en vattenskada kan visa sig som en missfärgning liknande en 
fläck efter en spilld kopp te känner de flesta till, men det gäller att vara uppmärksam på alla 
typer av färgskiftningar. Missfärgningen framträder som regel först när skadan börjat torka ut. 
Allmänt gäller att inspektera nedifrån och upp i en byggnad. En vattenskada uppkommer 
typiskt på en lägre nivå än det orsakande läckaget och det är lättare att spåra skadan uppåt.  
 
Är väggar och golv raka? 
Sättningar av olika slag visar sig på olika sätt, men har som regel sin orsak i att grunden av 
någon anledning rört sig. Typiska tecken är att dörrar och fönster blir svåra att stänga, 
sprickor i tapet och murverk etc. Var uppmärksam på spår av kondens, särskilt vid kalla ytor 
såsom fönster. 
 
Läcker installationerna? 
Läckande vatteninstallationer är en mycket vanlig källa till problem. Kontrollera särskilt 
rörgenomföringar genom väggar och bjälklag.  
 
Verkar vinden fungera? 
Vinden skall vara torr. Kontrollera takets undersida (råspont eller motsvarande) noga, här kan 
man ofta se om taket läcker och om man har problem med kondens. Säkerställ att allt virke är 
fritt från röta och insekter. Var också uppmärksam på mögeltillväxt som alltid är en indikation 
på att fuktbelastningen är för stor. 
 
Tillvägagångssätt vid skada 
När man hittar en skada finns det några saker att tänka på. Inspektera skada noga, anteckna 
och fotografera den och om möjligt mät också upp den. Säkerställ skadans utbredning, öppna 
konstruktionen om nödvändigt. Kontrollera också byggnadsdelarna runt skadan för att spåra 
andra relaterade skador.  Om möjligt gör tester såsom fuktkvot, RH och temperatur och 
jämför med friska delar av samma konstruktion. Tag eventuellt med ett prov för senare test i 
laboratorium. Diskutera med boende eller motsvarande. När upptäcktes skadan? Har det blivit 
värre? 
 
 
46 
Diagnos och prognos 
När en skada upptäcks är det av stor vikt att ta reda på orsaken bakom och åtgärda den innan 
skadan i sig åtgärdas. För att kunna ställa en korrekt diagnos gäller att ha mycket god kunskap 
om byggnadsmaterialet, konstruktionen och fuktbelastningen. Vid varje skada bör man 
försöka ställa upp och besvara frågor liknande de som följer nedan. 
 
Symtom 
♦ 
Hur uppenbarar sig skadan? 
♦ 
Ändras symtomen med tiden eller är de konstanta? 
♦ 
Blir symtomen värre efter hand? 
 
Undersökning 
♦ 
Hur stor är skadans utbredning och kan den påverka andra byggnadsdelar? 
♦ 
Är symtomen relevanta för en eller flera skador? 
 
Diagnos 
♦ 
Vad är anledningen till skadan? 
♦ 
Är skadan statisk eller progressiv? 
♦ 
Kan det vara flera olika orsaker till att skadan uppkommit? 
♦ 
Behöver ytterligare åtgärder genomföras för att kunna ställa en säker diagnos? 
 
Prognos 
♦ 
Kommer skadan att förvärras? 
♦ 
Hur snabbt kommer skadan att förvärras utan åtgärd? 
♦ 
Hotar den stomstabiliteten och/eller människors hälsa? 
♦ 
Behöver nödåtgärder sättas in? 
 
Besiktningsrapport 
En besiktningsrapport är själklart unik för varje byggand som inspekterats och det är svårt att 
generalisera, men här följer en lista på vad man bör ha med i den. 
 
Allmän information 
♦ 
Byggnadens adress och på vems uppdrag besiktningen görs 
♦ 
Ägare och användare av byggnaden 
♦ 
Besiktningens avsikt och mål  
♦ 
Datum och tidpunkt för besiktning 
♦ 
Väderförhållanden (relativ fuktighet och temperatur) 
 
Allmän beskrivning 
♦ 
Beskrivning av fastigheten 
♦ 
Ungefärlig ålder 
♦ 
Sammanfattning av byggnadsmaterial, konstruktion och installationer 
♦ 
Användning (tex. bostad) 
♦ 
Vädersträcksorientering 
 
Kondition 
♦ 
Byggandens generella kondition 
♦ 
Beskrivning av specifika skador 
♦ 
Underhållsgrad 
 
 
47 
Rekommendationer 
♦ 
Åtgärdsprogram 
♦ 
Prioriteringsordning 
♦ 
Behov av mätningar och provtagning 
 
48 
Källor 
Bertil Thunell, Trä dess byggnad och felaktigheter 
J. M. Dinwoodie, Timber:its nature and behaviour  
Lars Erik Nevander, Bengt Elmarsson, Fukthandbok : praktik och teori  
Riksantikvarieämbetet , Tidens Tand 
David S Watt, Building Pathology 
Olle Humble mf,  Äldre murverkshus 
Ivor H Seeley, Building maintenance 
ASHRAE Applications handbook 
Kai Ödeen, kompendium i byggnadsmaterial 
Jan G Holmberg, Environment control in historical buildings 
 
 
 
 
 

 
 
 
 
 
 
 
 
 
 
 
 
 
 
Magisterprogram i husbyggnads- och installationsteknik 
 
Kungliga Tekniska Högskolan 
 
 
 
 
 
 
 
Analys av beställarkrav vid 
upphandling av entreprenader 
 
 
Analysis of Property Developers’ Demands when Engaging 
Contractors for Construction Projects 
 
 
Examensarbete i byggnadsteknik 
No 371 
 
 
 
 
 
 
Jonas Bonns 
Stockholm 2007 
 
 
 
 
 
Handledare: Docent Folke Björk 
Examinator: Professor Gudní Jóhannesson 
Förord 
 
 
I 
Förord 
 
Detta examensarbete har utförts, vid sidan av mitt ordinarie arbete, fr.o.m. hösten 
2005 t.o.m. våren 2007 vid avdelningen för byggnadsteknik vid KTH, Kungliga 
tekniska högskolan i Stockholm. I examensarbetet har problematiken med att 
beställare ställer för hårda krav beträffande fuktsäkerheten i samband med 
upphandling av byggentreprenader granskats. Frågeställningen och riktlinjerna har 
utarbetats tillsammans med min handledare docent Folke Björk, avdelningen för 
byggnadsteknik vid KTH. 
 
Förhoppningen är att denna studie kan bidra till att belysa orimliga krav som ställts i 
samband med genomförandet av byggentreprenader och att penetrera krav som ställts 
för att dölja föreskrivarens okunskap. Arbetet är ämnat att kunna utgöra en plattform 
för en vidare diskussion kring vad som är rimligt, måttligt och möjligt att kräva. 
 
Ett stort tack till Folke Björk, KTH, som handlett väl, alltid tagit sig tid och sett till att 
hålla arbetet på rätt spår. Tack också till Björn Lundquist, Peab Hus & Industri, för 
sitt engagemang och kunnande samt hjälp med informationsinsamling. 
 
Till sist vill jag rikta ett stort tack till alla som på olika sätt hjälpt till under arbetet 
med information och värdefulla synpunkter. 
 
 
Stockholm, 29 maj 2007 
 
 
 
 
         Jonas Bonns 
 
Sammanfattning 
 
 
II 
Sammanfattning 
 
Byggherrar och beställare av byggentreprenader har blivit allt mera medvetna om 
kvaliteten på det arbete som skall utföras. Prisargumentet tillsammans med en snäv 
tidplan är fortfarande det som avgör de flesta upphandlingar, men kvalitetsargumentet 
har numera en inte betydelselös del i hur en entreprenör bedöms vid en upphandling. 
För några år sedan inträffade ett antal fuktskador som blev stort uppslagna i 
dagspressen. Beställarna har insett att det är deras skyldighet att vara aktiva och ställa 
krav för att god kvalitet skall kunna uppnås i slutändan. 
 
Syftet med detta examensarbete är att lyfta fram problematiken med att beställare 
ställer för hårda krav beträffande fuktsäkerheten i samband med upphandling av 
byggentreprenader. Informationen är främst insamlad genom litteraturstudier, men 
också genom dialog med olika parter verksamma inom branschen. 
 
Kunskapen kring hur en säker byggfukthantering kan uppnås är ganska stor idag. I 
alla de projekt som granskats i denna studie har byggherren ställt klart avgränsade, 
mätbara krav på fuktsäkerhet. I två av tre projekt har det förutom AF-del och 
byggnadsbeskrivning funnits ett miljöprogram eller motsvarande dokument som 
definierat kraven. Detta visar att byggherrarna förstått vikten av fuktfrågan och att 
man tagit till sig av den kritik som uttalats mot ”skandalbyggen”. 
 
Det ställs dock krav vid upphandlingar som ur en rent byggnadsfysisk synvinkel inte 
går att uppfylla i det klimat vi bygger. Varför accepterar entreprenörerna sådana krav? 
I studien framkommer att orsaken nog är den att det ställs hårda krav vid de flesta 
entreprenader idag. Om en entreprenör vill fortsätta få jobb måste man ge anbud på de 
jobb som finns, oavsett om det finns orimliga krav eller inte. Varje entreprenör ett 
rykte att vara rädd om, och att försöka och inte lyckas är inte lika illa som att inte 
försöka alls. 
 
 
Abstract 
 
 
III 
Abstract 
 
Property developers have become more and more aware of the quality aspect when 
building. The total cost in combination with a tight schedule are still the most 
determining aspects when choosing contractors, but the quality-argument is no longer 
unimportant. A few years ago a series of damages related to moisture occurred much 
of this was written in newspapers. The property developers have realised that it is 
their obligation to take action and make demands in order to achieve good quality. 
 
The aim of this thesis is to illustrate the complexity of problems when the demands 
for moisture-safe constructions are set too high. The material for this study is 
primarily gathered trough literature and publications, but also through discussions 
with different people in the field. 
 
The knowledge of how to avert moisture damages is good. Clearly stated demands 
regarding building moisture in buildings were stated in all of the reviewed projects in 
this study. There were environmental programs, or corresponding descriptions, that 
clearly defined the demands in two of the cases. This shows, that the property 
developers have understood the importance of the matter and that they have taken in 
parts of the criticism that has been expressed. 
 
Due to the physics of a building there are, however, demands that are impossible to 
fulfil in a Nordic climate. Why then, do contractors accept such demands? This study 
shows that the reason for this probably is that such demands are stated in most 
projects today. If a contractor wants to work, he has to accept such demands, even if 
impossible or unreasonable demands are stated. The contractor has to take care of his 
reputation, trying without succeeding better than not trying at all. 
 
 
 
 
Innehåll 
 
 
IV 
Innehåll 
 
1. 
INLEDNING .................................................................................................................................6 
1.1. 
BAKGRUND ............................................................................................................................6 
1.2. 
SYFTE.....................................................................................................................................6 
1.3. 
METODIK OCH AVGRÄNSNINGAR ...........................................................................................6 
2. 
GRUNDLÄGGANDE TERMER ................................................................................................8 
2.1. 
BETECKNINGAR......................................................................................................................8 
2.2. 
DEFINITIONER ........................................................................................................................8 
3. 
VAD ÄR FUKT...........................................................................................................................11 
3.1. 
ALLMÄNT.............................................................................................................................11 
3.2. 
UTOMHUSLUFT.....................................................................................................................11 
3.3. 
BYGGFUKT...........................................................................................................................12 
3.3.1. 
Markfukt .........................................................................................................................13 
3.3.2. 
Nederbörd (snö eller regn) .............................................................................................13 
3.4. 
FUKT I MATERIAL.................................................................................................................14 
3.4.1. 
Material i kontakt med fuktig luft ...................................................................................14 
3.5. 
KRITISKA FUKTTILLSTÅND I BYGGMATERIAL.......................................................................15 
3.6. 
UTTORKNING .......................................................................................................................16 
4. 
BYGGNADSMATERIAL..........................................................................................................17 
4.1. 
TRÄ......................................................................................................................................17 
4.2. 
GIPS .....................................................................................................................................17 
4.3. 
MINERALULL .......................................................................................................................17 
4.4. 
POLYETENFOLIE...................................................................................................................18 
4.5. 
BETONG ...............................................................................................................................18 
4.6. 
CELLPLAST...........................................................................................................................19 
5. 
LAGAR OCH REGLER GÄLLANDE FUKTSÄKERHET...................................................20 
5.1. 
BOVERKETS BYGGREGLER (BBR)........................................................................................20 
5.2. 
BOVERKETS KONSTRUKTIONSREGLER (BKR) ......................................................................23 
5.3. 
PBL, BVL OCH BVF............................................................................................................23 
5.4. 
MILJÖBALKEN......................................................................................................................24 
5.5. 
ALLMÄN MATERIAL- OCH ARBETSBESKRIVNING (AMA) .....................................................25 
5.6. 
REGELVERK ENLIGT BKK....................................................................................................25 
5.7. 
KONTROLLPLAN...................................................................................................................26 
5.8. 
GARANTIER OCH FÖRSÄKRINGAR.........................................................................................26 
6. 
KUNSKAPSLÄGET...................................................................................................................28 
6.1. 
KUNSKAP OCH ANSVAR........................................................................................................28 
6.2. 
VARFÖR FUKTSKADOR UPPSTÅR ..........................................................................................29 
7. 
BESTÄLLARENS SKYLDIGHETER/MÖJLIGHETER ATT STÄLLA KRAV................30 
7.1. 
LAGSTADGADE SKYLDIGHETER............................................................................................30 
7.2. 
FUKTSÄKERHETSARBETE .....................................................................................................30 
7.3. 
HJÄLPMEDEL........................................................................................................................31 
7.4. 
FUKTSAKKUNNIG .................................................................................................................32 
7.5. 
MÄTBARA KRAV ..................................................................................................................33 
8. 
GRANSKADE PROJEKT .........................................................................................................34 
8.1. 
GULLINGESKOLAN ...............................................................................................................34 
8.1.1. 
Förutsättningar...............................................................................................................34 
8.1.2. 
Genomförande ................................................................................................................36 
8.2. 
KV. GAMLEBO 8, ÄLDREBOENDE..........................................................................................37 
 
Innehåll 
 
 
V 
8.3. 
KV. KNALLEN, BOSTÄDER....................................................................................................41 
8.1.3. 
Förutsättningar...............................................................................................................41 
8.1.4. 
Genomförande ................................................................................................................42 
9. 
ANALYS......................................................................................................................................46 
9.1. 
GULLINGESKOLAN ...............................................................................................................46 
9.1.1. 
Sett ur byggherrens perspektiv .......................................................................................46 
9.1.2. 
Sett ur entreprenörens perspektiv...................................................................................47 
9.1.3. 
Kommentarer..................................................................................................................48 
9.2. 
KV. GAMLEBO 8...................................................................................................................50 
9.2.1. 
Sett ur byggherrens perspektiv .......................................................................................50 
9.2.2. 
Sett ur entreprenörens perspektiv...................................................................................51 
9.2.3. 
Kommentarer..................................................................................................................52 
9.3. 
KV. KNALLEN ......................................................................................................................53 
9.3.1. 
Sett ur byggherrens perspektiv .......................................................................................53 
9.3.2. 
Sett ur entreprenörens perspektiv...................................................................................54 
9.3.3. 
Kommentarer..................................................................................................................56 
10. 
DISKUSSION OCH SLUTSATSER ....................................................................................58 
10.1. 
BYGGHERRENS ARBETE FÖR FUKTSÄKER BYGGNAD.............................................................58 
10.1.1. 
Styrning av fuktfrågor i miljöprogram.......................................................................58 
10.1.2. 
Fuktsakkunnig............................................................................................................59 
10.1.3. 
Miljöbedömning av kemiska byggprodukter ..............................................................60 
10.2. 
MATERIAL, METOD OCH TID.................................................................................................60 
10.3. 
KUNSKAPSLÄGET IDAG ........................................................................................................61 
10.4. 
VILKA SVÅRIGHETER BEHÖVER ÖVERBRYGGAS? .................................................................62 
10.5. 
ATT STÄLLA / ACCEPTERA KRAV..........................................................................................64 
10.6. 
SAMARBETE .........................................................................................................................65 
REFERENSER .....................................................................................................................................66 
BILAGOR.............................................................................................................................................69 
 
 
 
Kapitel 1 - Inledning 
 
 
6 
1. Inledning 
 
1.1. Bakgrund 
 
På senare år har kvalitetstänkandet fått en ny dimension inom byggbranschen. 
Byggherrar och beställare av byggentreprenader har blivit allt mera medvetna om 
kvaliteten på det arbete som skall utföras. Prisargumentet tillsammans med en snäv 
tidplan är fortfarande det som avgör de flesta upphandlingar, men kvalitetsargumentet 
har numera en inte betydelselös del i hur en entreprenör bedöms vid en upphandling. 
 
För några år sedan inträffade ett antal fuktskador som blev stort uppslagna i 
dagspressen. Diskussioner med anklagelser om byggfusk fick stort genomslag via 
dagspressen. De flesta större entreprenörer hade redan olika kvalitetsledningsssytem 
och ISO-certifieringar, men nu vaknade också beställarna. Beställarna har insett att 
det är deras skyldighet att vara aktiva och ställa krav för att god kvalitet skall kunna 
uppnås i slutändan. 
 
1.2. Syfte 
 
Syftet med detta examensarbete är att lyfta fram problematiken med att beställare 
ställer för hårda krav beträffande fuktsäkerheten i samband med upphandling av 
byggentreprenader. Denna rapport är ämnad att belysa orimliga krav som ställts i 
samband med genomförandet av byggentreprenader och att penetrera krav som ställts 
för att dölja föreskrivarens okunskap. Arbetet skall utgöra en plattform för en 
diskussion kring vad som är rimligt, måttligt och möjligt att kräva. 
 
1.3. Metodik och avgränsningar 
 
Examensarbetet har till största del utförts som en litteraturstudie. Ett antal projekt 
genomförda av Peab Hus & Industri i Stockholm har gåtts igenom. Relevansen i de 
specifika krav som ställts på entreprenören har analyserats genom att försöka hitta 
stöd för/eller emot kravet i litteraturen. 
 
 
Kapitel 1 – Inledning 
 
 
7 
Endast projekt med uttalade krav på fuktsäkerheten undersöks. I mån av möjlighet 
begränsas materialet till bostäder, skolor o.dyl. objekt med höga krav på 
inomhusluften. Examensarbetet är en svensk studie som baseras på svenska regelverk 
och standarder. 
 
Kapitel 2 – Grundläggande termer 
 
 
8 
2. Grundläggande termer 
 
2.1. Beteckningar 
 
Beteckningar är enligt svensk och internationell standard och tradition med undantag 
för Celsiustemperaturen som betecknas med T. 
 
l, L 
längd 
[m] 
g 
fuktflödestäthet 
[kg/(m²·s)] 
R 
värmemotstånd 
[(m²·K)/W] 
RF, φ 
relativ fuktighet 
[%] 
T 
temperatur 
[ºC] 
u  
fuktkvot 
[kg/kg] 
v  
ånghalt 
[kg/m3] 
vFT 
fukttillskott 
[kg/m3] 
vs 
mättnadsånghalt 
[kg/m3] 
w 
fukthalt 
[kg/m3] 
Z 
ånggenomgångsmotstånd 
[s/m] 
λ 
värmekonduktivitet 
[W/(m·K)] 
δ 
ångpermeabilitet 
[m²/s] 
(Nevander & Elmarsson 1994). 
 
2.2. Definitioner 
 
Absorption 
Fuktupptagning i ett material från omgivningen (Nevander & Elmarsson, 1994). 
 
Adsorption 
Då vätskemolekyler binds till ett material genom attraktionskrafter (Nevander & 
Elmarsson, 1994). 
Kapitel 2 – Grundläggamde termer 
 
 
9 
Desorption 
Fuktavgivning från ett material till omgivningen (Nevander & Elmarsson, 1994). 
 
Diffusion 
Vattenmolekylers rörelse i en inhomogen gasblandning som strävar efter att utjämna 
ånghalten i luft eller vattenångans partialtryck vid konstant totaltryck (Nevander & 
Elmarsson, 1994). 
 
Fuktkonvektion 
Transport av vattenånga i en gasblandning genom att hela gasblandningen rör sig på 
grund av en differens i totaltryck (Nevander & Elmarsson, 1994). 
 
Fuktkvot 
Kvot av förångningsbart vattens massa och materialets totala massa (Nevander & 
Elmarsson, 1994). 
 
Fukttillskott 
Fukttillskottet inomhus är skillnaden i fukthalt mellan inomhus- och utomhusluften 
(Nevander & Elmarsson, 1994). 
 
Förlåtande material 
Med förlåtande material avses här material som inte själva tar skada av till exempel 
förhöjd fukthalt och som tillåter konstruktionen att torka ut om den blivit fuktig. 
 
Hygroskopisk fukt 
Ett materials porsystem eftersträvar samma relativa fuktighet som omgivande luft. 
Den fukt som därav binds i ett materials porsystem benämns hygroskopisk fukt. 
(Nevander & Elmarsson, 1994) 
 
Kapillärkondensation 
Då vätskemolekyler kondenserar i en kapillär som har en konkav yta till följd av att 
Kapitel 2 – Grundläggande termer 
 
 
10 
attraktionskrafterna är större hos den konkava ytan än de är hos en motsvarande plan 
yta. (Nevander & Elmarsson, 1994) 
 
Mättnadsånghalt 
Anger den maximala ånghalt som luft vid en given temperatur kan innehålla utan att 
vatten i vätskefas bildas. Då den relativa fuktigheten är 100% är mättnadsånghalten 
och luftens ånghalt lika. (Nevander & Elmarsson, 1994) 
 
Relativ fuktighet, RF 
Kvot av verklig ånghalt och ånghalt vid mättnad vid samma temperatur (Nevander & 
Elmarsson, 1994). 
 
Tätskikt 
Med tätskikt i våtrum menas det skikt i väggbeklädnad eller golvbeläggning i ett 
våtutrymme som är avsett att förhindra att vatten tränger igenom till underliggande 
golv och väggar (VVSI hemsida). 
 
Ångbroms 
Skikt som är lufttätt men diffusionsöppet. Fukt tillåts diffundera genom ett lufttätt 
material. (Mataki hemsida) 
 
Ånggenomgångsmotstånd 
Skikts motstånd mot genomträngning av vattenånga på grund av skillnader i ånghalt 
eller partialtryck (Nevander & Elmarsson, 1994). 
 
Ånghalt 
Kvot av vattenångans massa och total volym (Nevander & Elmarsson, 1994) 
 
Kapitel 3 – Vad är fukt 
 
 
11 
3. Vad är fukt 
 
3.1. Allmänt 
 
Fukt och vatten är definitionsmässigt samma sak. Vatten har tre aggregationstillstånd, 
fast-, flytande- och gasform, d.v.s. vatten kan finnas i form av is, vätska eller 
vattenånga (Nevander & Elmarsson 1994). Fukt förekommer överallt men är bara 
skadligt i för stora mängder eller på ”fel” ställen, vilket kan medföra byggskador eller 
olägenheter. 
 
Fukt i byggnadsmaterial medför att dess egenskaper förändras. Några av dessa 
förändringar kan t.ex. vara dimensionsförändringar, förändrad värmeledningsförmåga 
och hållfasthetsförändringar. Hur ett byggnadsmaterial beter sig vid påverkan av fukt 
beror på dess porositet, porstorleksfördelning, kemisk uppbyggnad och struktur 
(Nevander & Elmarsson 1994). 
 
Det är svårt att dra en skarp gräns när fukt blir en fuktskada, t.ex. behöver inte en hög 
fuktkvot i en träkonstruktion vara skadlig om uttorkningen där är hög (Esping & 
Ekdahl 2002). 
 
3.2. Utomhusluft 
 
Den relativa fuktigheten, RF, varierar över året i Sverige från 60 – 80% på sommaren 
till 80 - 90% på vintern. Vid nederbörd kan RF i utomhusluften uppgå till 100%. 
Utomhusluftens ånghalt, ν, varierar över året i Sverige från 7-11 g/m3 på sommaren 
till 1,5-4 g/m3 på vintern (Sandin 1989).  
 
Figur 3:1 & 3:2 nedan visar uppmätta månadsmedelvärden utomhus på relativ 
fuktighet och ånghalt i Bromma. Geografiska variationer förekommer, men generellt 
kan sägas att RF utomhus når sina högsta värden på vintern och utomhusluftens 
ånghalt är högst på sommaren. 
 
Kapitel 3 – Vad är fukt 
 
 
12 
Fig. 3:1. Relativ fukthalt utomhus för 
Bromma. 
Fig. 3:2. Ånghalt utomhus för Bromma. 
 
 
3.3. Byggfukt 
 
Byggfukt är den fuktmängd som måste avges för att materialen ska komma i naturlig 
fuktjämvikt med omgivningen i den färdiga byggnaden (Nevander & Elmarsson 
1994). Tiden för uttorkningen bestäms av omgivande miljö, material och 
konstruktionsutförande. Skillnaden i torktid mellan olika projekt kan därmed vara 
flera år.  
 
När temperaturen höjs inomhus sänks RF, vilket medför att inomhusluften kan ”ta 
upp” mer fukt från materialen (Sandin 1989). Inomhusluftens fukt transporteras 
lämpligen bort genom att ventilera byggnaden. 
 
Trä kan ha mycket varierande fuktkvot p.g.a. att det är mycket hygroskopiskt och har 
en stor kapillärsugande förmåga (Ödeen 1998). Det är därför viktigt att det hanteras 
rätt under lagring och transport.  
 
Vid betonggjutning, murning och putsning tillförs stora mängder vatten. För att inte 
ånghalten ska öka ytterligare i materialen innan de byggs är det viktigt att skydda mot 
nederbörd och markfukt under lagring och transport. 
 
I normala byggnader är den relativa fukthalten i inomhusluften högst på sommaren. 
Figur 2:3 visar skillnaden i inomhusluftens relativa fukthalt mellan två byggnader. 
0
10
20
30
40
50
60
70
80
90
100
1
2
3
4
5
6
7
8
9
10
11
12
Månad
RF (%)
0
2
4
6
8
10
12
1
2
3
4
5
6
7
8
9
10
11
12
Månad
Ånghalt (g/m3)
Kapitel 3 – Vad är fukt 
 
 
13 
Serie 1 beskriver en några år gammal byggnad där byggfukten torkat ut. Serie 2 
beskriver en nybyggnation där byggfukten ej hunnit torka ut. 
 
0
10
20
30
40
50
60
70
80
90
100
1
2
3
4
5
6
7
8
9
10
11
12
Månad
RF (%)
Serie1
Serie2
 
 
 
 
3.3.1. 
Markfukt 
 
Markfukt är den fukt som finns i marken och kommer från grundvatten och 
nederbörd. I alla former av lösa jordarter finns det så mycket vatten att man alltid bör 
räkna med att i markens porer är den relativa fukthalten, RF 100% (Sandin 1989). 
 
3.3.2. 
Nederbörd (snö eller regn) 
 
Givet är att horisontella byggnadsdelar såsom tak, terrasser, balkonger och liknande 
måste vara täta så att fukt inte kan tränga in. Det är också viktigt att tänka på att regn 
kan träffa och tränga in i vertikala byggnadsdelar när det blåser samtidigt som det 
regnar. 
 
 
 
Fig. 3:3. Exempel som visar hur den relativa fukthalten varierar inomhus över året. Serie 1 
beskriver ett hus där byggfukten torkat ut. Serie 2 beskriver ett nybyggt hus där byggfukten ej 
hunnit torka ut. 
Kapitel 3 – Vad är fukt 
 
 
14 
3.4. Fukt i material 
 
Byggnadsmaterial innehåller alltid en viss mängd vatten. Ur byggteknisk synpunkt är 
det lämpligt att betrakta vattnet som kemiskt eller fysikaliskt bundet till materialet. 
Kemiskt bundet vatten räknas inte som fukt p.g.a. att det är atomärt eller molekylärt 
bundet till materialet. Däremot är det fysikaliskt bundna vattnet eller som det också 
kan benämnas, det förångningsbara vattnet intressant ur fuktteknisk synpunkt (Sandin 
1989). 
 
Det förekommer alltid ett fuktutbyte mellan material och omgivning. 
• Uppfuktning eller absorption betyder att materialet upptar vatten från 
omgivningen. 
• Uttorkning eller desorption betyder att materialet avger vatten till 
omgivningen. 
• Jämvikt betyder att materialet upptar och avger lika mycket vatten per 
tidsenhet. 
 
3.4.1. 
Material i kontakt med fuktig luft 
 
Då fuktutbytet sker mellan ett material och fuktig luft används begreppet 
hygroskopisk fukt. T.ex. trä är ett starkt hygroskopiskt material och kan därför 
absorbera stora mängder fukt från luften. En viss RF i omgivningen kommer efter en 
tid att motsvara en viss fuktmängd i materialet. Vid RF över 98% RF anses 
fukttransporten ske på andra sätt t.ex. genom kapillärsugning (Sandin 1989). 
 
Kapitel 3 – Vad är fukt 
 
 
15 
Sorptionskurvor för byggnadsmaterial
0
10
20
30
40
50
60
70
80
90
100
0
10
20
30
40
50
60
70
80
90
100
RF (%)
Fukthalt (kg/m3)
Trä
Betong
Lättbetong
Tegel
Mineralull
 
 
 
 
3.5. Kritiska fukttillstånd i byggmaterial 
 
Fukt påverkar dom flesta material och kan ge sådana följdverkningar som 
deformation, förändring av materialegenskaperna eller förstöras på annat sätt av t.ex. 
mögel och röta. 
 
Det är viktigt att känna till hur mycket fukt olika material tål. Vid beskrivning av 
olika kritiska fukttillstånd används ofta den relativa ånghalten, RF, som ett mått på 
detta (Sandin 1989). De kritiska fukttillstånden varierar lite grann beroende på vilken 
litteratur man läser, men här är en sammanställning av de ungefärliga kritiska 
fukttillstånden för de vanligaste byggmaterialen. 
 
Fig. 3:4. Sorptionskurvor för mineralull, tegel, lättbetong, betong och trä. 
Kapitel 3 – Vad är fukt 
 
 
16 
 
Material 
Kritiskt RF 
RFKrit 
Risk 
Löst organiskt material 
t.ex. ”smuts och damm” 
70-75% 
Absorberar fukt och kan ge upphov till 
mögel och lukt. 
Trä och träbaserade 
material 
70-75% 
Mögel, missfärgning, lukt och stora 
fuktrörelser. 
Trä och träbaserade 
material 
80% 
Röta. 
Lim till plastmattor 
85-90% 
Lim förtvålas och bryts ned. Lukt. 
Plastbaserade material 
90-95% 
Stora fuktrörelser som ger upphov till 
deformation 
 
3.6. Uttorkning 
 
Uttorkning av fuktiga material sker när omgivningen är torrare än materialet. Detta 
beror på att fukten rör sig från hög ånghalt till lägre. Ångtransportens hastighet beror 
av materialets ångtäthet (Sandin 1989). 
 
När väggar och tak är klara och man har fått ett tätt hus kan en aktiv uttorkning 
påbörjas. Torr och varm inomhusluft kan erhållas med hjälp av nedanstående 
uttorkningsmetoder: 
• Uppvärmning + ventilation 
• Uppvärmning + avfuktningsaggregat 
Styrd uttorkning är dock i princip endast möjlig under hösten och vintern p.g.a. att RF 
då är lågt i en uppvärmd byggnad, se figur 3:3. 
 
Kapitel 4 - Byggnadsmaterial 
 
 
17 
4. Byggnadsmaterial 
 
Nedan följer en översikt av byggnadsmaterial som ofta förekommer i samband med 
fuktskador. 
 
4.1. Trä 
 
Trä är ett naturligt råmaterial med stora hygroskopiska egenskaper och återfinns i stort 
sett i varje byggnad. Hygroskopiskt betyder att materialet ställer sig i jämvikt med 
luftens RF. Trä är uppbyggt av fukttransporterande rörliknande fibrer som löper i träts 
längdriktning där fukttransporten är som störst. Tvärs fiberriktningen sker de största 
fuktbetingade rörelserna (Ödeen, 1998). Trä anses var ett fukttrögt material då 
ångtransporten tvärs fibrerna är låg, samtidigt som den hygroskopiska fukthalten är 
hög, ca 11 % fuktkvot vid 50 % RF. Trä kan utgöra växtgrund för mögel och svamp 
om materialet utsätts för fukt över fibermättnadspunkten, som vanligtvis ligger runt 
28-30 % fuktkvot. 
 
4.2. Gips 
 
Gipsskivor är ett för byggbranschen viktigt byggnadsmaterial som karakteriseras av 
lång livslängd, god värmebeständighet och stor ångpermeabilitet. Gipsskivor 
framtagna för att användas utvändigt har dessutom fått en behandling för att vara 
vattenavvisande. Gipsskivor som används på insidan av väggen är inte behandlade 
och bör därför skyddas för att inte pappen skall få mögelpåväxt (Must, 2004). 
 
4.3. Mineralull 
 
Används i stort sett till varje hus till isolering i tak och väggar. Dess värmeisolerande 
egenskaper beror på att materialet innehåller till största delen luft (Peterson, 2001). 
Blir mineralullen blöt blir värmeledningsförmågan mycket hög och 
värmeisoleringseffekten låg. Detta kan medföra lokala köldbryggor, överföring av 
fukt och mögelpåväxt. Blöt isolering bör alltid bytas ut då materialets torktid är lång. 
Kapitel 4 - Byggnadsmaterial 
 
 
18 
4.4. Polyetenfolie 
 
Polyetenfolie är en tunn plastfolie, ofta ca 0.2 mm, med stort ångmotstånd (>2x106 
s/m). Denna används ofta som ångspärr eller fuktspärr mellan materialskikt i väggar, 
bjälklag, och tak för att hindra vandring av fukt i ångfas respektive vätskefas genom 
konstruktionen (Nevander & Elmarsson, 1994). Ångspärrens praktiska tillämpningar 
är många men viktigaste funktionen är att ge en god lufttäthet genom att hindra 
luftströmning genom konstruktionen. Fuktspärrens funktion är i stort sett samma som 
för ångspärren, med tillägg att den även förhindrar fukttransport i vätskefas, 
exempelvis som sker vid kapillärsugning. 
 
4.5. Betong 
 
Betong är p.g.a. sin flexibilitet, hållfasthet, och beständighet ett av de viktigaste 
byggnadsmaterialen. Betong består av cement, vatten, och ballast som sten eller grus 
(Ödeen, 1998). Genom att variera mängden av de olika huvuddelarna kan betongens 
egenskaper som torktid, hållfasthet, och konsistens påverkas. Vanligen inblandas även 
tillsatsämnen som flygaska och silikastoft i betongen, vilka påverkar betongens 
stabilitet och sammanhållning. 
 
På ytor där en kort torktid och stor täthet värdesätts används oftast högpresterande 
betong (även kallad snabbtorkande betong) med lågt vattencementtal (vct) och 
vattenbindemedelstal (vbt). Vattencementalet beskriver proportionen mellan vatten 
och cementhalten, medan vattenbindemedeltalet tillägger tillsatsmaterialets inverkan 
på betongens struktur och egenskap.  
 
När betong härdar binds en viss del av blandningsvattnet kemiskt, ca 0.25 liter vatten 
binds per kg cement, resten av vattnet skall torkas ut. Fukten som torkas ut är av 
intresse då fuktproblem kan uppstå om betongen inte har torkat ut tillräckligt innan 
exempelvis mattläggning.  
 
 
 
 
Kapitel 4 - Byggnadsmaterial 
 
 
19 
4.6. Cellplast 
 
Cellplast är ett material med porositet som kan varieras inom vida gränser och som  
har nästan ingen kapillärsugning (Nevander & Elmarsson, 1994). Polystyren är det 
dominerande materialet för byggisolering av cellplast och finns i många utföranden 
och hållfasthetsklasser. Cellplast av polyuretan förekommer mest vid isolering av rör 
och kanaler. Cellplast kan vara expanderad (EPS) eller extruderad XPS) beroende av 
krav på tryckhållfasthet och permeabilitet. Permeabilitet för luft, vattenånga och 
vatten är 30 % större för EPS jämfört med XPS, som istället har en högre densitet. 
Kapillärsugningen i de båda cellplasttyperna är mycket liten. Dessa egenskaper gör 
cellplast utmärkt som fasadskydd med värmeisolerande effekt eller som grundmaterial 
under platta på mark. 
 
De ovan nämnda materialen finns i olika utföranden beroende på byggnadens krav 
och praktisk tillämpning. 
 
 
Kapitel 5 – Lagar och regler gällande fuktsäkerhet 
 
 
20 
5. Lagar och regler gällande fuktsäkerhet 
 
5.1. Boverkets byggregler (BBR) 
 
I BBR tas fruktfrågor upp i kapitel 6:5 Fukt. I den senaste upplagan har hela 
fuktavsnittet skrivits om helt och hållet så att kapitlet vuxit från fyra till åtta sidor. I de 
inledande avsnitten formuleras kraven för de allmänna råd som följer längre fram och 
som är kopplade till olika byggnadsdelar. 
 
I kapitel 6.5 Fukt, Allmänt, Skadlig fukt står det: 
 
Byggnader skall utformas så att fukt inte orsakar skador, elak lukt eller hygieniska 
olägenheter och mikrobiell tillväxt som kan påverka människors hälsa. 
 
I den efterföljande rådstexten står det bl.a.: 
 
Kraven i avsnitt 6:5 bör i projekteringsskedet verifieras med hjälp av 
fuktsäkerhetsprojektering. Även åtgärder i andra skeden i byggprocessen påverkar 
fuktsäkerheten. 
Byggnader, byggprodukter och byggmaterial bör under byggtiden skyddas mot fukt 
och mot smuts. Kontroll av att material inte har fuktskadats under byggtiden bör ske 
genom besiktningar, mätningar eller analyser som dokumenteras… 
Utförandet av byggnadsdelar och byggnadsdetaljer som har betydelse för den 
framtida fuktsäkerheten bör dokumenteras. 
 
I kravtexten definieras också bl.a. olika fukttillstånd: 
 
Fukttillstånd: Nivå på fuktförhållanden i ett material. Fukttillståndet för material kan 
beskrivas som fukthalt, fuktkvot, relativ fuktighet m.m. 
Kritiskt fukttillstånd: Fukttillstånd vid vilket ett materials avsedda egenskaper och 
funktion inte uppfylls. 
 
Kapitel 5 - Lagar och regler gällande fuktsäkerhet 
 
 
21 
Fuktsäkerhetsprojektering: Systematiska åtgärder i projekteringsskedet som syftar 
till att säkerställa att en byggnad inte får skador som direkt eller indirekt orsakas av 
fukt. I detta skede anges även de förutsättningar som gäller i produktions- och 
förvaltningsskedet för att säkerställa byggnadens fuktsäkerhet. 
 
Avsnittet 6:52 Högsta tillåtna fukttillstånd är helt nytt och en av de viktigaste 
nyheterna i BBR 06. Där står bl.a.: 
 
Vid bestämning av högsta tillåtna fukttillstånd skall kritiska fukttillstånd användas 
varvid hänsyn tas till osäkerhet i beräkningsmodell, ingångsparametrar (t.ex. 
materialdata) eller mätmetoder. 
För material och materialytor, där mögel och bakterier kan växa, skall väl 
undersökta och dokumenterade kritiska fukttillstånd användas. Vid bestämning av ett 
materials kritiska fukttillstånd skall hänsyn tas till eventuell nedsmutsning av 
materialet. Om det kritiska fukttillståndet för ett material inte är väl under och 
dokumenterat skall en relativ fuktighet (RF) på 75 % användas som kritisk 
fukttillstånd. 
 
I den efterföljande rådsdelen nämns närmare vilka faktorer som skall beaktas: 
 
Vid bestämning av kritiska fukttillstånd för ett material kan hänsyn behöva tas till 
– när tillväxt av mögel och bakterier börjar, 
– när oacceptabla kemiska och elektrokemiska reaktioner sker, 
– när oacceptabla fuktrörelser sker, 
– när transportprocesser för fukt, joner och andra vattenlösliga ämnen påverkas i 
oacceptabel omfattning, 
– förändringar av mekaniska egenskaper, 
– förändringar av termiska egenskaper, 
– angrepp av rötsvamp och 
– angrepp av virkesförstörande insekter. 
 
 
Kapitel 5 – Lagar och regler gällande fuktsäkerhet 
 
 
22 
De kritiska fukttillstånden för olika material är inte i detalj kända. Uppgifter om 
kritiska fukttillstånd kan normalt fås av materialtillverkare eller importör. 
 
I avsnitt 6:53 Fuktsäkerhet står följande: 
 
Byggnader skall utformas så att varken konstruktionen eller utrymmen i byggnaden 
kan skadas av fukt. 
Fukttillståndet i en byggnadsdel skall alltid vara lägre än det högsta tillåtna 
fukttillståndet om det inte är orimligt med hänsyn till byggnadsdelens avsedda 
användning. Fukttillståndet skall beräknas utifrån de mest ogynnsamma 
förutsättningarna. 
 
I rådsdelen behandlas närmare de åtgärder som bör vidtas i projekteringsskedet för att 
undvika fuktproblem. 
 
Vid en fuktsäkerhetsprojektering bör hänsyn tas till de kombinationer av material som 
ingår i byggnadsdelen. Detta för att fukttillståndet i material och i materialgränser 
inte på ett oförutsägbart sätt skall kunna överskrida det kritiska fukttillståndet under 
så lång tid att skador kan uppstå. 
Det kan ibland ta lång tid för en byggnadsdel eller konstruktionsdetalj att bli fuktig. 
Detta bör beaktas då man jämför det beräknade eller uppskattade fukttillståndet med 
det högsta tillåtna fukttillståndet. 
För väggar med regnskydd och bakomliggande ventilerad luftspalt gäller inte kravet 
på högsta tillåtna fukttillstånd för påväxt av mögel och bakterier för själva 
regnskyddet. 
Vid bedömning av fukttillståndet, såväl under byggtiden som i den färdiga byggnaden, 
bör hänsyn tas till förekommande fuktkällor (fuktbelastning). Fuktbelastningens 
storlek, varaktighet och frekvens bestäms utifrån lokala förhållanden. Följande 
fuktkällor kan förekomma 
1) Nederbörd 
2) Luftfukt, utomhus och inomhus 
3) Vatten i mark (vätskefas och ångfas) samt på mark 
 
Kapitel 5 - Lagar och regler gällande fuktsäkerhet 
 
 
23 
4) Byggfukt 
5) Vatten från installationer m.m. 
6) Fukt i samband med rengöring 
 
5.2. Boverkets konstruktionsregler (BKR) 
 
I BKR ställs krav på konstruktioner. Värt att notera är bl.a. de krav som ställs på 
trävirkets hållfasthet i förhållande till fuktpåverkan. I kapitlet 5:11 Träkonstruktioner står 
beskrivet: 
 
”Träkonstruktioner skall utformas och utföras så att skadliga angrepp av röta och 
virkesförstörande insekter förhindras.” 
 
5.3. PBL, BVL och BVF 
 
Plan och bygglagen PBL innerhåller inga tekniska krav på byggnader. Sådana 
lagstadgade krav finns ii lagen tekniska egenskapskrav på byggnadsverk, BVL med 
tillhörande förordningen om tekniska krav på byggnadsverk BVF. I andra paragrafen 
första stycket BVL står bl.a.: 
 
Byggnadsverk som uppförs eller ändras skall, under förutsättning av normalt 
underhåll, under en ekonomiskt rimlig livslängd uppfylla väsentliga egenskapskrav i 
fråga om: 
3. Skydd med hänsyn till hygien, hälsa och miljö 
6. Energihushållning och värmeisolering 
 
BVF innehåller föreskrifter för tillämpningen av BVL. I femte paragrafen står: 
 
Byggnadsverk skall vara projekterade och utförda på ett sådant sätt att de inte medför 
risk för brukarna eller grannarnas hygien eller hälsa, särskilt inte till följd av:  
2. Förekomst av farliga partiklar eller gaser i luften 
Kapitel 5 – Lagar och regler gällande fuktsäkerhet 
 
 
24 
6. Förekomst av fukt i delar av byggnadsverket eller på ytor inom byggnadsverket 
 
5.4. Miljöbalken 
 
I Miljöbalken är lagstiftningen inom miljöområdet samlad. I kapitel 1 “Miljöbalkens 
mål” finns målet: “Hälsa och miljö skall skyddas” och i kapitel 2 Allmänna 
hänsynsregler finns följande krav:  
 
2§ Kunskapskravet – Man skall ha tillräckliga kunskaper för att vidtaga de åtgärder 
som krävs för att skydda människors hälsa och miljön mot skada eller olägenhet. 
3§ Försiktighetsprincipen – Redan risken för skador eller olägenhet medför 
skyldighet att vidta åtgärder. 
6§ Produktvalsprincipen - Kemiska produkter ska väljas så att det som är minst 
farligt för människors hälsa och miljön används. 
7§ Skälighetsregeln – Krav på hänsyn ska vara miljömässigt motiverade och 
ekonomiskt rimliga i förhållande till nyttan. 
8§ Skadeansvaret – Den som orsakat skada eller olägenhet för miljön har ansvaret 
för att avhjälpa eller ersätta skadan. 
 
I kapitel 9 i Miljöbalken finns: 
 
§ 9 Särskilda bestämmelser om hälsoskydd: 
Bostäder och lokaler för allmänna ändamål skall brukas på ett sådant sätt att 
olägenheter för människors hälsa inte uppkommer och hållas fria från ohyra och 
andra skadedjur. 
 
Ägare eller nyttjanderättshavare till berörd egendom skall vidta de åtgärder som 
skäligen kan krävas för att hindra uppkomsten av eller undanröja olägenheter för 
människors hälsa. 
 
I Förordning (1998:889) miljöfarlig verksamhet och hälsoskydd återfinns under 
rubriken “Särskilda bestämmelser till skydd mot olägenheter för människors hälsa” 
Kapitel 5 - Lagar och regler gällande fuktsäkerhet 
 
 
25 
33 § I syfte att hindra uppkomst av olägenhet för människors hälsa skall en bostad 
särskilt; Ge betryggande skydd mot värme, kyla, drag, fukt, buller, radon, 
luftföroreningar och andra liknande störningar,… 
 
5.5. Allmän material- och arbetsbeskrivning (AMA) 
 
Hus AMA 98 anger anvisningar och utföranden som ibland även är lösningar för god 
fuktsäkerhet. Lösningar i AMA anges i den tekniska beskrivningen som projektörer 
upprättar. Hus AMA 98 är avsedd att tjäna som underlag vid upprättande av 
beskrivningar och syftar till att förenkla arbetet med att formulera beställarens krav på 
den färdiga produkten och dess olika delar. Texter i AMA åberopas genom att kod 
med tillhörande rubrik anges i byggnadsbeskrivningen. De därigenom givna tekniska 
anvisningarna blir då gällande i ett entreprenadavtal. Råd och anvisningar finns i RA 
AMA 98. De angivna tekniska lösningarna anses vara god byggnadspraxis. 
 
5.6. Regelverk enligt BKK 
 
För att ge brukaren och byggherren en garanti på byggnaden har speciella regelverk 
utarbetats av Byggandets kontraktskommitté BKK (2005). Kommittén är en förening 
med företrädare för olika intresseorganisationer som Byggentreprenörerna och 
Svenska Kommunförbundet. Föreningen har samordnat ett regelverk som innehåller 
föreskrifter vid olika sorters entreprenader: 
 
• AB 92, Allmänna bestämmelser för Byggnads-, Anläggnings-, och 
installationsentreprenader. 
• ABT 94, Allmänna bestämmelser för totalentreprenader avseende Byggnads-, 
Anläggnings-, och Installationsentreprenader. 
• ABS 95, Allmänna bestämmelser för småhusentreprenader. 
Kapitel 5 – Lagar och regler gällande fuktsäkerhet 
 
 
26 
5.7. Kontrollplan 
 
Vid nybyggnation måste byggnadsnämnden i den aktuella kommunen fastställa en 
kontrollplan som anger vilka kontroller som skall göras, ur bl.a. fuktsynpunkt, och 
vem som svarar för kontrollerna (Sandin 1998). Riktlinjerna för denna plan varierar 
från kommun till kommun men det framgår inte i kontrollplanen hur kontrollerna 
skall genomföras. Ansvaret för att ett byggprojekt får ett fullgott resultat vilar enligt 
PBL på byggherren (Sikander & Grantén, 2003). Enligt samma lag skall byggherren 
utse en kvalitetsansvarig som upprättar kontrollplanen och ser till att denna efterlevs. 
Den kvalitetsansvarige redovisar, när byggprojektet är avslutat, resultatet för 
byggnadsnämnden för granskning och godkännande. 
 
Byggherren har normalt inte alla kunskaper som erfordras utan måste förlita sig på 
ansvariga personer som är engagerade i byggprojektet. Hur kontrollerna görs och vem 
som gör dem varierar, bl.a. beroende på entreprenadform och entreprenadens 
omfattning. Entreprenörer, åtminstone de större, har i regel rutiner för hur 
kontrollerna skall genomföras. Kontrollerna skall ses som en del av det totala 
kvalitetssäkringssystemet (Sandin 1998). Fuktfrågorna lyfts ibland ut och bildar en 
egen del av kontrollerna. 
 
5.8. Garantier och försäkringar 
 
Garanti- och försäkringsavtal skiljer sig mycket beroende på vilken typ av entreprenad 
som är aktuell. Vid utförandeentreprenad är entreprenören enligt AB 92 kapitel 5 § 22 
skyldig att teckna en allriskförsäkring som ekonomiskt täcker skador på 
entreprenaden som denne är skyldig till under entreprenadtiden och två år därefter. 
Dock gäller försäkringen inte för skador på själva byggnaden, utan för t.ex. utrustning 
som används på byggarbetsplatsen. Om beställaren är byggherre i projektet får denne 
rätt till att vara medförsäkrad och därigenom rätt till ersättning av entreprenörens 
försäkringsbolag. 
 
För att entreprenören skall vara skyddad mot ansvar för skador på själva byggnaden 
måste försäkringsskyddet enligt AB 92 kompletteras med en s.k. ROT-försäkring 
(reparation, om- och tillbyggnad), vilken även omfattar skador på befintlig fast 
egendom. 
Kapitel 5 - Lagar och regler gällande fuktsäkerhet 
 
 
27 
Entreprenörens ansvar efter utgången garantiperiod har genom AB 92 blivit striktare 
och kan, genom att utöka allriskförsäkringen med en tilläggsförsäkring, sträckas till 
att gälla 3-10 år efter slutbesiktning. Tilläggsförsäkringen gäller skador och fel som 
uppstått på grund av vårdslöshet eller annat grovt fel från entreprenörens sida. Skador 
som uppstår utöver dessa ansvarar förvaltaren för, exempelvis skicket på stuprännor, 
hängrännor samt andra vattenavledande anordningar (Josephson & Hammarlund 
1996). 
 
AB-92 och ABT-94 har båda ett likartat upplägg. Skillnaden är att entreprenören 
enligt ABT 94 tar på sig ett större ansvar beträffande byggnadens totala utformning, 
funktion och egenskaper. Byggherren sluter avtal med entreprenören som ansvarar för 
projektering och produktion, vilket ger att byggstart kan ske relativt snart då 
projektering delvis kan ske parallellt med produktionen. En fördel med dessa båda 
avtalsvillkor är att de är väl förankrade i såväl byggbranschen som 
entreprenadjuridiken. 
 
Kapitel 6 - Kunskapsläget 
 
 
28 
6. Kunskapsläget 
 
”Fuktsäkerhet i byggprocessen” är ett samarbetsprojekt mellan Fuktcentrum vid 
Lunds tekniska högskola, Sveriges provnings- och forskningsinstitut (SP) och flera 
branschorganisationer och företag. Projektets syfte är att utveckla en metod som 
säkerställer, dokumenterar och kommunicerar fuktsäkerheten i byggprocessen. 
(Byggsektorns Kretsloppsråd 2003). 
 
6.1. Kunskap och ansvar 
 
I projektets inventering av orsaker till fuktskador hänvisas till en enkätundersökning 
om kunskapsläget i byggbranschen om fuktsäkert byggande som redovisas i en 
rapport om kunskapsläget kring fuktsäkert byggande (Arfvidsson & Sikander 2002). 
Denna rapport belyser hur olika de olika aktörerna uppfattar sin roll i fråga om ansvar 
för fuktsäkerheten. Det framkommer att de flesta aktörer anser att den egna gruppen 
har ansvar för fuktsäkerhetsfrågorna. Dock är bara en liten del av projektörerna och 
entreprenörerna som anser att beställaren tar ansvaret för fuktsäkerhetsfrågorna, något 
som verifieras då endast 61 % av beställarna anser att de har ansvar för 
fuktsäkerhetsfrågorna. 
 
Man kan också utläsa att det finns en ganska stor oklarhet gällande gränsdragningen 
mellan aktörerna. Det framgår bl.a. att ansvarsfördelningen beträffande fuktsäkerhet 
är oklar och att kunden (beställaren) inte ställer speciella krav på fuktsäkerhet. 
Grupperna beställare, arkitekter, projektörer, entreprenörer och förvaltare har alla fått 
omdömet i stor utsträckning att de behöver förbättra sin kompetens. Entreprenörer är 
den grupp som i störst omfattning fått detta omdöme. Nästan alla beställare uppger att 
de är villiga att betala extra för fuktsäkerhet, något som övriga aktörer inte anser sig 
ha upplevt. Däremot upplever de flesta att beställaren efterfrågar fuktkompetens utan 
att ställa krav på fuktsäkerhet utan utgår ifrån att ett fuktsäkert byggande är självklart. 
 
De flesta ansåg att det fanns förbättringspotential inom det egna företaget. Man såg ett 
behov av att förbättra sin kompetens, främst genom att tillgodogöra sig andras 
erfarenheter. Vid bedömningen av andra gruppers behov av att förbättra kompetensen 
kan man säga att alla pekar ut varandra. Dock var entreprenörerna den grupp som 
främst fått omdömet att de behövde bli bättre på fuktfrågor. Det framkom också att 
Kapitel 6 - Kunskapsläget 
 
 
29 
det finns ett behov av specialister inom fuktsäkerhetsområdet såväl vid projektering 
som vid produktion. 
 
6.2. Varför fuktskador uppstår 
 
Enligt beskrivningen till samarbetsprojektet är troligen ett avgörande skäl till att 
fuktskador uppträder att känd kunskap inte används på rätt sätt eller av olika skäl inte 
når fram. Organisatoriska brister eller ofullständigt ledarskap kan också medverka till 
att fuktproblem uppstår. Enligt Eva Sikander, som är involverad i projektet, saknas det 
riktade fuktutbildningar och aktörerna saknar i många fall referensobjekt, Sikander 
(2004). Trots att olämpliga material i viss mån har bytts ut, olämpliga 
konstruktionsutformningar förändrats och fuktmätningar har genomförts i större 
utsträckning, så förekommer det fortfarande att olämpliga material, konstruktioner 
och produktionsmetoder används. Vidare visar erfarenheter att projektörer saknar 
rutiner för fuktdimensionering och dimensioneringarna kan vara ofullständiga 
samtidigt som kompetensen hos dem som granskar fuktdimensioneringarna är oklar. 
 
En intervjuundersökning som gjorts med arkitekter, konstruktörer och entreprenörer, i 
anslutning till tidigare nämnda projekt, visar att det finns delade meningar om vad en 
fuktskada är, Wihlborg (2004). Orsakerna till skadorna varierar beroende på vem som 
svarar. Samtidigt anser huvuddelen av de intervjuade att för lite tid läggs på 
fuktsäkerheten. Av undersökningen framgår också att det inte finns någon tydlig rutin 
för att dokumentera fuktsäkerhet. Tidspressen vid byggprojekten gör att ingen 
möjlighet ges att förbättra konstruktiva lösningar. Tidspressen påverkar också 
arbetsutförandet negativt. 
 
Kapitel 7 – Beställarens skyldigheter/möjligheter att ställa krav 
 
 
30 
7. Beställarens skyldigheter/möjligheter att 
ställa krav 
 
7.1. Lagstadgade skyldigheter 
 
I Plan och bygglagens 9 kapitel § 1 står: 
 
Den som för egen räkning utför eller låter utföra byggnads-, rivnings- eller 
markarbeten (byggherren) skall se till att arbetena utförs enligt bestämmelserna i 
denna lag och enligt de föreskrifter eller beslut som meddelats med stöd av lagen. 
Byggherren skall vidare se till att kontroll och provning utförs i tillräcklig omfattning. 
Arbetena skall planeras och utföras med aktsamhet så att personer och egendom inte 
skadas och så att minsta möjliga obehag uppstår… 
 
Enligt PBL är det alltså byggherren som har det fulla ansvaret för att samhällets krav 
på projektet uppfylls och att kontroll och provning utförs i tillräcklig omfattning för 
att säkerställa att så kan ske. I samband med upphandling av projektörer och 
entreprenörer bör byggherren avkräva projektörer och entreprenörer att de uppfyller 
samhällets krav och klargöra vad dessa innebär. Gentemot samhället är det ändå alltid 
byggherren som bär ansvaret, detta kan inte delegeras.  
 
Samhällskrav med koppling till fuktsäkerhet som skall uppfyllas är framförallt: 
• Lag om tekniska egenskapskrav på byggnadsverk, BVL 
• Förordningen om tekniska egenskapskrav på byggnadsverk, BVF  
• Miljöbalken  
• Boverkets byggregler, BBR 
 
7.2. Fuktsäkerhetsarbete 
 
I fuktsäkerhetsarbetet ingår att identifiera fuktkritiska konstruktioner och moment, 
göra fukttekniska bedömningar, redovisa tekniska lösningar, upprätta en plan för 
fuktsäkerhet i produktionsskedet och rutiner för fuktsäker förvaltning. Det måste 
Kapitel 7 - Beställarens skyldigheter/möjligheter att ställa krav 
 
 
31 
dessutom finnas en medvetenhet och kunskap hos samtliga aktörer om de risker som 
finns om man inte tar hänsyn till fukten. 
 
I BBR finns numera ett kapitel om fuktsäkerhet. Ur detta framgår att kravet är att 
byggnader skall utformas så att varken konstruktioner eller utrymmen i byggnaden 
kan skadas av fukt. Det står också att man alltid skall räkna med det mest 
ogynnsamma fallet, vilket i praktiken betyder att en fuktsäkerhetsprojektering bör 
göras. Med fuktsäkerhetsprojektering avses de åtgärder i projekteringsskedet som 
syftar till att säkerställa att en byggnad inte får skador som direkt eller indirekt 
orsakas av fukt. För att kunna projektera för ett fullgott fuktskydd krävs kunskaper 
både i byggnadsfysik och i byggnaders detaljutförande. Viktigt är också att själva 
projekteringen görs rätt, därför måste det finnas en fungerande kvalitetskontroll under 
hela byggprocessen. 
 
Beroende av ambitionsnivån hos en byggherre kan fuktsäkerhetsarbetet utföras med 
mindre eller större risk för att fuktskador skall uppstå. Denna ambitionsnivå 
återspeglas framför allt i byggherrens eget engagemang och om en fuktsakkunnig 
kopplas till projektet som stöd för arbetet, i hur kraven formuleras för att trygga ett 
fuktsäkert byggande och hur konsekvenserna formuleras om kraven ej uppfylls samt 
hur aktörernas fuktskyddsarbete värderas vid upphandling. Fuktskydd kostar, men när 
dessa kostnader skall bedömas bör det göras ur ett livscykelperspektiv. Kostnaden för 
framtida eventuella skador måste vägas då vissa mer fuktsäkra konstruktionslösningar 
och produktionsmetoder under byggnadsskedet kan medföra högre initiala kostnader 
än en mindre fuktsäker lösning eller metod. Dock kan det vara svårt att uppskatta 
kostnader för framtida skador och det är därför lätt hänt att man bortser från dem trots 
att åtgärdskostnader för fuktskador under byggnads- och förvaltningsskedena ofta är 
mycket större än kostnaden för fuktsäkerhetsarbetet. 
 
7.3. Hjälpmedel 
 
Som hjälpmedel för byggherrar finns bl.a. ”Byggherrens arbete för fuktsäker byggnad. 
Krav, uppföljning och erfarenheter” skriven av Eva Sikander. I denna finns förslag på 
krav som byggherren kan ställa för att trygga en fuktsäker byggnad. Dessa förslag 
anger tre säkerhetsnivåer. 
 
Kapitel 7 – Beställarens skyldigheter/möjligheter att ställa krav 
 
 
32 
 
Nivå 1 rekommenderas i de fall där byggherren har ambitionen att ställa krav så 
risken för fuktskador minimeras. 
 
Nivå 3 är den nivå som ofta tillämpas om inga krav ställs från byggherrens sida och 
som många gånger innebär en risk för fuktrelaterade skador. Om denna nivå väljs tar 
byggherren risken att behöva komplettera med åtgärder för att komma till rätta med 
fuktrelaterade problem. 
 
Ibland gör byggherren ekonomiska överväganden avseende val av säkerhetsnivå. I 
detta övervägande bör livscykelperspektivet tillämpas. En initial kostnad för att uppnå 
hög säkerhet mot fuktskador kan medföra kostnadsbesparingar i ett senare skede. 
Exempelvis medför väderskyddat byggande en kostnad för själva väderskyddet. 
Väderskyddet innebär dock även en lång rad andra fördelar som är 
kostnadsbesparande såsom t ex minskade störningar på grund av ogynnsamma 
väderförhållanden (kyla, vind), minskat beroende av dagsljus osv. 
 
Förslagen till krav för fuktsäkerhet behandlar framförallt fuktrelaterade frågor som 
påverkar innemiljön och kan objektsanpassas. En ombyggnad bör föregås av 
fuktinventering som ligger till grund för byggherrens val av risknivå med hänsyn till 
byggnadens förutsättningar. Den risknivå som väljs ligger till grund för det 
åtgärdsförslag som utformas utifrån fuktinventeringen. 
 
Tillsammans med kraven anges även 
• hur kraven skall verifieras 
• konsekvens vid avvikelse 
• vilken aktör som är ansvarig för att kravet uppfylls 
 
7.4. Fuktsakkunnig 
 
Fuktsakkunnig är ett begrepp som hittills framför allt existerat inom 
byggkonsultbranschen, där ett flertal konsultfirmor erbjuder sin expertis, men som 
idag börjar bli mera allmänt förkommande i olika byggprojekt. Fuktsakkunnig är en 
Kapitel 7 - Beställarens skyldigheter/möjligheter att ställa krav 
 
 
33 
person med bred byggteknisk kompetens gällande projektering och fuktrelaterade 
problem. 
Byggherren behöver ofta få stöd och hjälp att driva och följa upp fuktfrågorna i 
projektet. Det kan därför vara motiverat att anlita en fuktsakkunnig. Den 
fuktsakkunniga upprättar en strategi för hur man skall arbeta med och följa upp 
fuktskyddsåtgärder i olika skeden men är framför allt i fuktfrågor åt byggherren. En 
fuktsakkunnig skall ha grundläggande kunskaper om fukt och även bred kompetens 
och kännedom om vilka konsekvenser det blir för framtida brukare om fuktrelaterade 
skador skulle inträffa i byggnaden. Erfarenhet från byggprocessens olika skeden är 
också nödvändig. 
 
Den fuktsakkunniga är med vid projektering och upphandling som rådgivare och vid 
bedömning av t ex konstruktioner, materialval och byggmetoder samt granskning av 
ritningar och konstruktioner. På bygget svarar den fuktsakkunniga för kontroll av 
väderskydd och materialhantering samt genomför okulärbesiktningar och 
fuktkontroller under hela byggtiden i syfte att upptäcka eventuella brister och skador 
tidigt. Dessutom upprättar den fuktsakkunniga dokumentation vid slutfört arbete där 
alla mätresultat samt andra uppgifter och iakttagelser av betydelse skall vara samlade. 
 
7.5. Mätbara krav 
 
För att definiera vilken fuktsäkerhet byggherren tänkt sig genom hela byggprocessen 
skall tydliga och verifierbara krav ställa på fuktsäkerheten samt hur dessa krav skall 
följas upp i olika skeden. Byggherrens krav på fuktsäkerhet kan ställas i projektets 
kvalitetsplan, projektets kvalitets-, miljö- och arbetsmiljöplan, projektets kvalitets- 
och miljöprogram eller i ett separat fuktsäkerhetsprogram. I AF-delen, Administrativa 
föreskrifter kan det ställas krav på exempelvis varor, dokumentation, möten, 
utbildning, urvalskriterier etc. Uttalade kvantitativa krav kan exempelvis vara krav på 
högsta acceptabla fukttillstånd i olika material vid montage och inbyggnad, krav på 
intäckning av fuktkänsliga konstruktioner eller krav på ett visst utförande etc. 
Tillsammans med kraven skall även anges hur kraven skall verifieras, vilken 
konsekvensen blir vid en avvikelse och vem som är ansvarig för att kravet uppfylls. 
För det sistnämnda kan byggherren vid upphandlingen ta med olika former av 
incitament som stimulerar aktörerna att arbeta aktivt med fuktsäkring, såsom 
innehållen betalning av fakturor för ofullständig fuktsäkerhetsdokumentation, viten 
som utgår vid bristfälligt fuktsäkerhetsarbete osv.
Kapitel 8 – Granskade projekt 
 
 
34 
8. Granskade projekt 
 
8.1. Gullingeskolan 
 
 
 
 
Gullingeskolan ligger i Tensta i Nordvästra Stockholm. Skolan ägs och förvaltas av 
Skolfastigheter i Stockholm AB (SISAB) som också är beställare av entreprenaden. 
Projektet är en ombyggnad av ventilation i tre plan på totalt ca 2500 kvm, om och 
nybyggnad av två fläktrum på tak totalt ca 100 kvm, ombyggnad av yttertak på ca 900 
kvm samt vissa mindre verksamhetsanpassningar. Projekteringsstart var i mars 2005 
och färdigställande i september 2005. Projektet genomfördes som en totalentreprenad. 
 
8.1.1. 
Förutsättningar 
 
Upphandlingen av entreprenaden gjordes under förutsättningen att den skulle 
genomföras under två års tid, med projekteringsstart i mars 2005 och färdigställande i 
september 2006. I sitt anbud föreslog Peab att entreprenaden skulle kunna genomföras 
i sin helhet med byggstart i mars och färdigställande i september 2005. Detta gjorde 
att man orsakade minde olägenheter för brukaren, men ställde också högre krav på 
effektivitet vid entreprenadens genomförande. 
 
Kravlistan var diger och utförlig, här följer ett antal krav i urval: 
• Konstruktioner / byggdelar som har betydelse skall fuktdimensioneras. 
Not. Det är endast taket som bör bedömas ur fuktsynpunkt så att det inte kan 
bli fukt- och mögelskador med tiden. 
Bild 8:1. Gullingeskolan. 
Kapitel 8 – Granskade projekt 
 
 
35 
 
• Konstruktionen skall med alla ingående material under överskådlig tid inte ge 
upphov till negativa effekter som materialnedbrytning, mikrobiell tillväxt, 
estetisk förändring etc. Projektörer ska anpassa val av material efter 
produktionstidplanen. 
• Dokumenterad kontroll mot nedan angivna krav skall göras av alla produkter 
och materialtyper som föreskrivs. Tillverkares redovisning av egenskaper skall 
användas för utvärderingen. I första hand byggvarudeklaration och i andra 
hand säkerhetsdatablad. 
Om ämne eller produkt enligt nedan inte kan undvikas skall detta redovisas 
om motiveras för godkännande av SISAB. 
Byggvaror, byggmaterial och material i installationer vilka är 
byggvarudeklarerade med avseende på vilka ämnen och andra komponenter 
som ingår skall användas. 
Förbud att använda kemiska byggprodukter som inte är godkända enligt 
SISABs produktdatabas (miljöprövade kemiska produkter). Listor med 
godkända produkter tillhandahålls av SISAB. 
Icke listade produkter kan miljöprövas genom att säkerhetsdatablad lämnas till 
SISAB för godkännande, Miljöprövning tar minst två veckor. 
• Vid rivning skall metod väljas så att kvarlämnade byggnadsdelar inte 
uppfuktas. 
Takarbeten skall vara helt väderskyddade. Detta innebär separat ställning med 
taks om skall vara klart innan arbeten som ger risk för uppfuktning. Gäller 
även vid öppningar vertikalt. 
Övriga konstruktioner som byggs nya eller friläggs så att nederbörd kan skada 
dem skall väderskyddas. 
Trävirke som skall byggas in får ha högst de fuktkvoter som anges nedan:  
16 % fk i träbjälklag, reglar och övrigt virke 
15 % fk i trä som målas 
9 % fk i trä/träbaserat skivmaterial före läggning av mattor 
• Arbetsmetoder som minimerar risken för spridning av fritt vatten eller andra 
vätskor i byggnadskonstruktion skall väljas. 
• Organiskt och fuktkänsligt byggnadsmaterial skall lagras väderskyddat i t.ex. 
Kapitel 8 – Granskade projekt 
 
 
36 
uppvärmt tält eller container där lägsta temperatur ej får understiga +10°C. 
Materialet skall vara uppallat med fuktskydd mot mark. 
• Blånat, fuktigt eller fuktskadat virke får inte användas. Om dylikt påträffas 
skall detta omgående kasseras. 
 
8.1.2. 
Genomförande 
 
Med början i mars 2005 monterades ställning runt hela huset för att kunna montera 
väderskydd, som varit ett uttryckligt krav vid upphandlingen. Man började med att 
riva yttertaket för att bygga om de två fläktrummen belägna på taket samt för att 
bygga ett nytt yttertak.  Under tiden hade skolan verksamhet som vanligt i fastigheten. 
När skolan slutat för sommaren påbörjade man håltagning och invändig rivning för att 
kunna dra in den nya ventilationen. Arbetena var färdiga inför skolstarten i augusti 
2005, med undantag för att en del av ventilationsanläggningen inte var tagen i drift. 
 
Angående en eventuell fuktdimensionering beslöt man att någon sådan inte behövdes 
med takkonstruktion som var aktuell. Taket gjordes som uppstolpat valmat sadeltak 
på betongbjälklaget, där det skulle komma att vara uteklimat på vinden. 
 
Klimatet på vinden skulle komma att bli föremål för diskussion i samband med kravet 
på 16 % fk i virke som byggs in. Den av byggherren utsedde fuktansvarige hade i den 
miljö och fuktplan som upprättats föreskrivit att virke som byggs in högst får ha 16 % 
fuktkvot. Peab hävdade dock att yttertaket inte var att beakta som ”inbyggt” virke. 
Virkesleverantören intygade också att fuktklass 18, enligt SS 23 27 40, var det virke 
med lägst fuktkvot som man kunde leverera med garanterad högsta fuktkvot. Peab 
hävdade också att det inte skulle gå att bygga ett tak men föreskriven konstruktion 
med så torrt virke. Man hävdade att taket som var beslaget med råspont och täckt med 
underlagspapp och bandtäckt plåt skulle inte hålla. Eftersom yttertaket var kallt och 
ventilerat hölls uteklimat på råvinden. Detta skulle med största sannolikhet göra att 
det torra virket skulle svälla och börja bukta eftersom råspontens fuktrörelser 
tangentiellt är mycket större än takstolarnas fuktrörelser i fiberriktningen. 
 
Kravet om att ingående material inte skall ge upphov till negativa effekter som 
materialnedbrytning eller mögelpåväxt gällde framför allt i de toaletter som skulle 
förses med nya ytskikt som en följd av den nya ventilation som drogs in. I dessa 
Kapitel 8 – Granskade projekt 
 
 
37 
toalettgrupper fick inte vare sig gips eller s.k. ”kakelskiva” användas. Istället använde 
man en helt och hållet cementbaserad skiva, Ivarit UniCo. Denna skiva var 
föreskriven i handlingarna 
 
Det förbud mot att använda kemiska byggprodukter som inte är godkända enligt 
SISABs produktdatabas var inte helt enkelt att följa. Projektet med att upprätta en lista 
över miljöprövade kemiska produkter hade pågått en tid innan denna entreprenad 
startade, men listan var långt ifrån fullständig. I en entreprenad av detta slag, där man 
egentligen aldrig kan förutse vad som kommer fram vart efter man river befintliga 
konstruktioner, kan det finnas behov av att använda mera ovanliga kemiska 
byggprodukter. Det inträffade vid ett flertal tillfällen att sådana produkter behövde 
användas omgående, och någon tid för miljöprövning fanns inte.  
 
8.2. Kv. Gamlebo 8, äldreboende 
 
 
 
Fastigheten Gamlebo 8 finns vid Stureby sjukhem i södra Stockholm och ägs och 
förvaltas av Micasa Fastigheter i Stockholm AB, tidigare FB Servicehus, som är ett 
fastighetsbolag som äger och förvaltar alla Stockholms stads omsorgsfastigheter. 
Projektet omfattar ombyggnad av två byggnader som uppfördes 1957. Husen byggs 
om från sjukhem till gruppboende för äldre, entréer och kommunikationer 
tillgänglighetsanpassas för ändamålet. Byggnaderna omfattar våningar ovan mark 
samt ett källarplan. Totalt skapas 102 lägenheter i de båda husen, med gemensamma 
utrymmen, terapilokaler o.dyl. på källarplanen. Ombyggnadsarbetet påbörjades i 
september 2005 och avslutades i november 2006. Entreprenaden genomfördes som en 
samordnad generalentreprenad. 
 
Bild 8:2. Gamlebo 8. 
Kapitel 8 – Granskade projekt 
 
 
38 
8.1.1. 
Förutsättningar 
 
Byggherren hade ställt vissa krav för att trygga en bra inomhusmiljö, bl.a.: 
• Vid läggning av golvmatta får RF i underlaget inte överstiga 85%. 
• Betong skall förses med avjämningsmassa för sänkning av pH-värdet. Lim på 
nygjutet betonggolv med Vbt 0.38 + avjämningsmassa skall väljas enligt 
”Govbranschens limrekommendationer”. 
• Varor skall på anmodan av beställaren vara miljöbedömda innan inköp får ske. 
Entreprenören skall kontrollera varor mot Familjebostäders förteckning över 
miljöbedömda varor. Varor som inte finns med i förteckningen skall 
kontrolleras mot avvecklingslistan. Produkter som innehåller ämnen från 
avvecklingslistan får endast användas efter godkännande från projektets 
miljöansvarige. Entreprenör skall fortlöpande lämna förteckningar till 
beställaren över varor ha avser använda före inköp. 
• Entreprenören skall när centrala anvisningar från Boverket, Socialstyrelsen 
eller annan myndighet föreligger, redovisa hur han tänker undvika 
emissionsproblem från byggnadsmaterial. Om han avser att utnyttja material 
som inte omfattas av dessa anvisningar, skall sådana material redovisas ur 
emissionssynpunkt. 
• Entreprenören skall redovisa hur han avser att förvara levererat byggmaterial 
så att de skyddas mot fukt under entreprenadtiden. 
 
8.1.2. 
Genomförande 
 
Då projektet framskred uppmärksammade Peab att den planerade uppbyggnaden av 
övergolvet skulle bli svår att genomföra bl.a. ur arbetsmiljösynpunkt. Föreskrivet var 
att de gamla övergolven skulle rivas och den fyllning som fanns mellan över- och 
undergolv skulle avlägsnas. Därefter skulle ett nytt övergolv byggas upp, med fyllning 
bestående av lösa LECA-kulor. Lecan skulle endast ytsabiliseras med en fiberduk 
ovanpå. Därefter skulle det nya övergolvet gjutas. För att få in Leca-fyllningen hade 
man varit tvungen att spruta in den ur bulkbil, detta dammar väldigt mycket och hade 
omöjliggjort annat arbete under tiden. Fyllningen skulle vara ca. 150 – 200 mm, vilket 
innebar att det skulle vara omöjligt att arbeta ovanpå Leca-fyllningen utan speciella 
”snöskor”. Alternativet hade varit att använda cementbunden Leca, vilket hade 
Kapitel 8 – Granskade projekt 
 
 
39 
förlängt uttorkningstiden ytterligare. På Peab började man titta på om denna 
golvuppbyggnad ens var möjlig att genomföra med de tidsramar som fanns. Man 
gjorde bl.a. beräkningar med programmet TorkaS och rådfrågade fuktsakkunniga. 
Man kom till att det inte skulle gå att uppfylla kravet om ≤85 % RF i betongen innan 
golvläggning i tid och föreslog därför en annan lösning för byggherren. Man föreslog 
att övergolven skulle göras av en produkt som heter Thermozell. Thermozell är ett 
isolermaterial baserat på mald återvunnen EPS (expanderad polystyren) blandat med 
cement och vatten. Genom sin låga vikt är Thermozell lämpligt att använda som 
uppfyllnad av bjälklag där större laster ej kan förekomma. I bjälklag kombineras 
Thermozell med golvavjämning eller slipsats, ev. golvvärme placeras i avjämningen 
eller slipsatsen. På detta sätt kunde man uppnå kortare torktider. Man kunde genom 
beräkningar visa att det var ett bättre alternativ ur fuktsynpunkt och leverantören 
lämnade garantier på golvets utförande. Efter viss tvekan gick så byggherren med på 
att man fick byta utförandemetod, och arbetet kunde utföras inom tid. 
 
 
Fig. 8:3. Bjälklagsuppbyggnad med Leca. 
 
Fig. 8:4. Bjälklagsuppbyggnad med Thermozell. 
 
I och med att man valde att använda Thermozell istället för Leca-fyllning slapp man 
också göra en extra pågjutning på övergolven för att uppfylla nästa krav, nämligen att 
sänka pH-värdet med avjämningsmassa. Man behövde med detta avseende endast 
spackla upp t.ex. golven i de korridorer som inte skulle rivas. 
 
Kravet på att varor på anmodan av beställaren skall vara miljöbedömda innan inköp 
får ske var inte helt lätt att följa. Entreprenören var ålagd att kontrollera varor mot 
Familjebostäders förteckning över miljöbedömda varor, som för övrigt var samma 
lista som SISAB använde. Produkter som innehöll ämnen från avvecklingslistan 
skulle endast få användas efter godkännande från projektets miljöansvarige. Tyvärr 
var det beställarens projektledare som var miljöansvarig och han besatt ingen särskild 
kompetens för detta ändamål. I detta projekt som i de flesta renoveringsprojekt vet 
man aldrig riktigt vad som skall komma fram då man river och det kan finnas behov 
Kapitel 8 – Granskade projekt 
 
 
40 
att använda sådana produkter som inte miljöprövats tidigare. När detta inträffar finns 
det dessutom oftast väldigt litet tid att fatta ett riktigt beslut på, så beställarens 
miljöansvarige behöver ha en bred kompetens. Tack vare ett gott samarbete mellan 
entreprenör och beställare i detta projekt kunde man dock oftast snabbt lösa dessa 
frågor tillsammans för att arbetet skulle kunna gå vidare. 
 
För att tillmötesgå kravet om att redovisa hur emissionsproblem från byggmaterial 
skall undvikas åtog sig Peab att upprätta en s.k. ”husdeklaration” i detta projekt för att 
redovisa vilka material som använts och att dessa även var kompatibla ur 
emissionssynpunkt. I denna husdeklaration åläggs alla entreprenörer att redovisa alla 
produkter som kommer att användas vid utförandet. Vid redovisningen är 
entreprenören tvungen att lämna intyg om att produktvalet stämmer överens med 
projektets miljöplan. Därefter sänds produktredovisningen till aktuella producenter för 
att erhålla lämplighetsintyg på produkterna och produktkombinationerna. Om någon 
producent lämnar en kommentar angående produktvalet eller produktkombinationen 
så ingår det i den entreprenörens åtagande som har gjort produktvalet att redovisa 
vilken åtgärd som skall företas för att rätt resultat skall uppnås. På så sätt kan man när 
entreprenaden slutförts överlämna ett dokument till beställaren där man visar att alla 
produkter som använts uppfyller de krav som ställts. 
 
Kravet om att entreprenören skulle redovisa hur han avser att förvara levererat 
byggmaterial så att de skyddas mot fukt under entreprenadtiden är egentligen så 
omfattande att det blir svårt att redovisa. Trots en på pappret bra disposition av 
arbetsplatsen och ”just in time-leveranser”, då entreprenören bara ropar av så att 
beställt material levereras i exakt rätt tid, blir det i något skede alltid för trångt på 
arbetsplatsen och man kanske blir tvungen att flytta om material för att kunna komma 
fram med arbetet. I detta projekt gjorde Peab verkligen en ansträngning för att 
uppfylla detta krav. Man hade ett stort förråd av uppställda containrar, dessutom hade 
man en ”tält-hall” med asfalterat underlag så att man kunde förvara material 
väderskyddat utan risk för uppfuktning. 
Kapitel 8 – Granskade projekt 
 
 
41 
8.3. Kv. Knallen, bostäder 
 
 
 
 
I början av 2000-talet uppförde Peab Sverige AB 182 lägenheter i Hammarby Sjöstad 
i Stockholm för det allmännyttiga bostadsbolaget AB Stockholmshems räkning. 
Byggstarten ägde rum i november 2001 och inflyttning skedde under sommaren och 
hösten 2003. Stommen är av stål och bjälklagen är av betong, gjutna på plattbärlag. 
Större delen av ytterväggarna är uppbyggda av s.k. utfackningsväggar, prefabricerade 
väggelement som består av träreglar och en mineritskiva på utsidan. Entreprenaden 
var en generalentreprenad. 
 
8.1.3. 
Förutsättningar 
 
Mot bakgrund av de ”fuktskandaler” som inträffade i Hammarby Sjöstad år 2000 hade 
byggherren ställt krav på fuktsäkerheten inför projektet. I entreprenadhandlingarna 
fanns tydliga mätbara krav för att man skulle få en god boendemiljö för sina 
hyresgäster. Bl.a. hade man kraven: 
• Fuktkvoten i allt inbyggnadsvirke skulle understiga 18 % 
• Betongens relativa fuktighet skulle understiga 85 % vid golvläggning 
• Fuktskyddsansvarig. Under projektets produktionsfas har entreprenörens 
fuktskyddsansvarige det övergripande ansvaret för att produktionsmetoder 
Bild 8:5. Kvarteret Knallen. 
Kapitel 8 – Granskade projekt 
 
 
42 
väljs med beaktande av att skadlig fukt inte skall förekomma och att 
fuktskyddsdokumentation upprättas.  
• Fuktskyddsdokumentation. Fuktskyddsdokumentationen ska beskriva den 
slutliga utformningen av projektet och redovisa de mätprotokoll, avvikelser 
m.m. som gjorts under projektets gång. 
 
Dessa krav fanns formulerade i: 
• Administrativa Föreskrifter 
• Byggnadsbeskrivning 
• Lagrum. Byggnader som uppförs eller ändras ska vara projekterade och 
utförda så att risk för hygien eller hälsa inte uppstår på grund av fukt, BVL 2§ 
och BVF 5§ Föreskrifter om fuktskydd finns i BBR avsnitt 6:1 och 6:5, 
ohälsosamma emissioner i BBR 6:221 samt ohälsosam tillväxt av 
mikroorganismer i BBR 6:223 
 
8.1.4. 
Genomförande 
 
Ganska snart i projektet började problemen. Vid fukttätningen av källarväggarna 
användes en isoleringsmatta, en produkt som heter Cetco Volclay. Vid 
arbetsutförandet hade inte betongytan putsats tillräckligt och spikar och annat som satt 
kvar på ytan penetrerade fuktspärren. Cetco beskrev produkten som ”självläkande, 
men man grävde upp runt huset för att kontrollera att fuktisoleringen var hel. 
 
Peab hade även mycket svårt att få betongen att torka inom de ramar projekttiden 
tillät. Kravet var ju att RF i betongen skulle vara 85% vid golvläggning. För att man 
”med hängslen och livrem” skall kunna garantera att hela ytan ligger under 85% RF 
bör mätresultaten visa ca. 82 %. Men med den betongkvalitet som var föreskriven 
med lågt vct och hög betongklass (K45, vct <0,38) gick detta inte att uppnå inom 
tillgänglig tid. I praktiken blev kravet 90 % RF både för läggning av plastmatta och 
parkett, vilket motsvarar kravet i Hus AMA. 
 
Längre fram i projektet hopade sig problemen gällande fasaderna. Fasaden utgörs av 
utfackningspartier och stora fönsterpartier. Fönsterleveranserna ingick inte i Peabs 
entreprenad utan sköttes av beställaren. När fönster och utfackningspartier skulle 
Kapitel 8 – Granskade projekt 
 
 
43 
monteras kom det fram att fönstren var försenade från fabriken. Detta gjorde att den 
arbetsordning som planerats inte kunde följas. Från början var det tänkt att man skulle 
lyfta upp fönster och utfackningspartier med kran och därefter gå upp med ställningen 
utanför. Man blev nu tvungna att lyfta upp utfackningsväggarna och ställa dem en bit 
in från fasaden på bjälklagen i väntan på att kunna montera dem. Fönsteröppningarna 
täcktes hjälpligt med presenningar då beställaren inte ville betala för annan intäckning 
trots att samförstånd rådde om att problemen berodde på fönsterleveranserna. 
 
 
 
 
 
Här började en lång rad med fuktmöten där beställare, entreprenör och respektive 
sakkunniga började vända ut och in på fuktproblematiken. Beställarens 
fuktsakkunnige, om var och är en av Sveriges mest ansedda i branschen höll en hård 
linje. Peab å sin sida ansåg att det fanns problem, men att man från beställarsidan 
förstorade upp dessa. Under nästan ett års tid fr.o.m. sommaren 2002 hade man en 
lång rad fuktmöten där dessa frågor stöttes och blöttes. 
Vid två regnvädersdagar inspekterades inbyggt material av beställarens 
fuktsakkunnige. Bl.a. konstaterades att många syllar och hammarband var rejält 
uppfuktade, vattenuppsug på många gipsväggar och gipsbuntar utan tillräckligt 
väderskydd, fönster som var synligt påverkade av fukt, missfärgade syllar och 
gipsskivor och synlig påväxt av blånadssvampar samt förekomst av sporer och hyfer 
från mögel- och blånadssvampar. 
 
Bild 8:6. Utfackningsväggar uppställda på arbetsplatsen efter 
leverans 
Kapitel 8 – Granskade projekt 
 
 
44 
Man hävdade från beställarhåll att allt virke som vid något tillfälle utsatts för skadlig 
uppfuktning (>18% fk) skall bytas ut alternativt kontrolleras med mikrobiell analys. 
Peabs fuktsakkunnige påtalade då att bygghandlingarnas krav 18 % FK är lågt jämfört 
med HUS AMA:s generella krav på 22 % FK. Peab upprättade en handlingsplan för 
montage av utfackningsväggar där man redovisade vilka kontrollmetoder som 
används vid bedömning av vad som skall bytas ut. Efter att ha ”ögnat” igenom det 
mycket kortfattade dokumentet lämnade beställarens projektledare följande 
kommentarer: 
1) Plan för skydd av monterade utfackningsväggar saknas. 
2) I handlingsplanen redovisas att fuktkontroller utförs med start en vecka efter 
uttorkning påbörjas. Metoden strider mot beställarens uppfattning att uppfuktat 
virke skall utbytas alternativt mögelkontrolleras. 
 
Mot bakgrund av ovanstående konstaterade beställarens projektledare att Peab inte 
hade en fastlagd handlingsplan för skydd och kontroll av monterade 
utfackningsväggar. I egenskap av beställarens kvalitetsansvarige enligt PBL 
förklarade han därmed att han saknar förtroende för Peabs förmåga att säkerställa att 
det inte byggs in skadlig fukt i byggnaden. Beställarens projektledare kommer att 
informera Stockholmshem och i samråd med dem vidta lämplig åtgärd inom ramen 
för de rättigheter och skyldigheter som följer av uppdraget som kvalitetsansvarig 
enligt PBL. 
 
I ett skede ifrågasatte beställaren sin egen projektering och frågade om det kunde vara 
aktuellt att montera utfackningspartier med stålreglar istället för träreglar. Peab ansåg 
att detta var en fråga för beställaren och gav ett tillkommande pris. Beställaren ansåg 
att merkostnaden för stålreglar bör uppvägas av Peabs kostnader för fuktskyddande 
åtgärder, fukt- och mögelkontroller samt utbyte av fuktskadade material. 
Föreskrivet var att virke skulle levereras med fuktkvot 14 +/- 4 %. Peabs 
fuktsakkunnige redovisade att inköpt virke håller fuktkvot 18 +/- 2 %. Virket var 
beställt med en fuktkvot på 16 – 18%. Dock påtalade man att det endast är vid ett fåtal 
tillfällen som fuktkvoten har överstigit 18%. Stockholmshem konstaterade att man 
inte fått vad som beställts. Man kom dock överens om att detta skulle regleras 
ekonomiskt. 
 
 
Kapitel 8 – Granskade projekt 
 
 
45 
Beställarens fuktsakkunnige redovisade i februari 2003 provtagningsresultat där alla 
prover var tagna från utfackningsväggarna, mot mineritskivan. Provtagningsplatserna 
var slumpvis utvalda. Han påtalade att virket är skadat och att tillväxten för mögel 
snabbt kan återupptas. Han bad också att alla skulle observera texten från 
analysprotokollet: ”Måttlig till riklig förekomst av sporer och hyfer tyder på att 
materialet varit fuktigt. Risk för snabb aktiv påväxt råder om RF blir större än 75% 
eller fuktkvot större än 16%”. 10 av 16 prover i ovan nämnt protokoll påvisade skada 
och han föreslog att dessa syllar skall bytas ut. 
 
Peab skickade också ytterliggare prov för laboratorieundersökning. Rapporten visade 
att 7 av 12 prover visade på virke med förhöjda halter av sporer och bakterier i virket. 
Beställarens fuktskyddsansvarige påtalade ännu en gång att detta är ett virke som har 
nedsatt motståndskraft mot angrepp vid återuppfuktning. Han hänvisade också till ett 
hus där de boende fått flytta ut pga dålig inomhusmiljö där proverna som togs i 
väggarna visade samma grad av skada som dessa prover visade för Knallen. 
 
Peab prövade nu att byta de omdiskuterade syllarna. Där det inte gick använde man 
kemikalien Mikrobor. Om detta inte heller fungerade lovade man att montera ner hela 
väggpartier och göra om arbetet. 
 
Man valde nu också att slå igen väggarna och fortsätta den vanliga produktionen 
Stockholmshem bad att få 10 års garantitid på ytterväggarna, denna tid grundar sig på 
det faktum att mögelsporerna försvinner på 5 – 8 år om inte återuppfuktning sker. 
Peab gick detta krav till mötes och garantin skrevs in i besiktningsprotokollet. 
 
Stockholmshem var oroliga för att de mikroorganismer som fanns i virket skulle vara 
skadliga för de framtida hyresgästernas hälsa. De begärde därför ett intyg från Peabs 
sida, utfärdat av en expert på området, som talar om att någon ökad risk för ohälsa 
orsakad av uppfuktningen under byggtiden knappast föreligger. Peab anlitade då en 
docent som sedan mer än 25 år arbetat med mögel- och rökskador i byggnader som 
intygade detta. Därmed, tillsammans med den 10-åriga garantin för ytterväggarna som 
Peab utfärdat, kunde man enas om att de problem som varit kunde anses vara 
åtgärdade. 
 
Kapitel 9 - Analys 
 
 
46 
9. 
Analys 
 
9.1. Gullingeskolan 
 
9.1.1. 
Sett ur byggherrens perspektiv 
 
Skolfastigheter i Stockholm AB (SISAB) är ett kommunalt bolag som äger och 
förvaltar merparten av Stockholms förskolor, grundskolor och gymnasieskolor. Dess 
målsättning är att erbjuda sunda, trevliga och ändamålsenliga utbildningsmiljöer. För 
att kunna leva upp till denna målsättning måste man vid varje projekt klargöra vad 
man vill åstadkomma och ställa mätbara krav för att uppnå dem. 
 
Miljö- och fuktplan 
Inför genomförandet av Gullingeskolans ombyggnad hade man upprättat en 
projektspecifik miljö- och fuktplan som byggde på den miljöpolicy som SISAB 
utarbetat. I denna handling ställs de krav som byggherren vill fästa särskild 
uppmärksamhet vid. Många av kraven kan anses självklara så som att ”konstruktionen 
under överskådlig tid inte skall ge upphov till negativa effekter som 
materialnedbrytning…”. Men här finns också kraven om högsta tillåtna fuktkvot i 
virke som var väsentligt lägre än vad som tillåts i AMA. Miljö- och fuktplanen var 
inarbetad i projektets AF-del och i de olika beskrivningarna. Man hade också kravet 
att entreprenören skulle upprätta en egen miljö- och fuktplan för projektet där SISABs 
miljökrav skulle inarbetas.  
 
Väderskydd 
Ett exempel är kravet på väderskydd som för med sig en kostnad för själva 
väderskyddet. Sett ur ett livscykelperspektiv kan man dock se det som en besparing så 
man minskar risken för fuktskador under byggtiden samt även minskar risken för 
framtida byggskador då minskar risken för fel arbetsutföranden. 
 
Miljöprövning av kemiska byggprodukter 
Kravet på att i entreprenaden endast använda miljöprövade kemiska byggprodukter 
har sin bakgrund i att SISAB är med i samarbetet Byggd Miljö tillsammans med 
Svenska bostäder, Familjebostäder, Stockholmshem, Centrumkompaniet, White 
Kapitel 9 - Analys 
 
 
47 
arkitekter, BK beräkningskonsulter AB, Locum och Ebab i Stockholm AB. Den 1 
januari 2007 gick man samman med MilaB som är liknande samarbete mellan 
Akademiska hus, AP Fastigheter AB, HSB, Hufvudstaden, Landstingsfastigheter, 
Örebro läns landsting, Lokalförsörjningsförvaltningen LFF, Peab, Specialfastigheter 
Sverige AB, Statens Fastighetsverk, Vasakronan och Västfastigheter. Bakgrunden till 
samarbetet är att man vill fasa ut farliga kemikalier ur byggprocessen samtidigt som 
man vill få fram alternativa mer miljöanpassade produkter. Samarbetet har inriktats 
mot kemiska byggprodukter och de produktgrupperna som omfattas är färger, 
cementbaserade produkter, drift- och skötselprodukter, fogmassor, lim, primer och en 
del övriga kemiska produkter. Avvecklingslistan innehåller farliga ämnen som 
delägarna särskilt vill bevaka och begränsa användningen av för att därigenom 
minimera risken för upplagring av oönskade ämnen i byggnader. Avvecklingslistan 
innehåller ämnen som man särskilt vill fasa ut för att dessutom minimera påverkan på 
arbetsmiljö, yttre miljö och brukarmiljö. 
 
Den databas som har byggts upp innehåller produkter som samarbetsparterna i sina 
verksamheter efterfrågat och omfattar ett begränsat antal ämnen som uppfyller 
följande kriterier: 
1. Ämnen finns i eller kan avges från konsumenttillgängliga byggprodukter/varor. 
Detta innebär att ämnen som har använts vid tillverkning men inte finns i 
slutprodukten är inte upptagna på avvecklingslistan. 
2. Ämnen har på basis av tillgänglig kunskap och myndigheters föreskrifter bedömts 
vara cancerframkallande, mutagena, reproduktionsstörande, hormonpåverkande, 
toxiska/giftiga för vattenorganismer, persistenta/svårnedbrytbara, 
bioackumulerbara/kan anrikas i levande organismer. 
3. Ämnen som Sverige eller EU föreslår att avveckla eller har uttalat 
avvecklingsplaner kring. 
 
Motivet är alltså långsiktigt och man vill genom detta krav värna om miljön och 
samtidigt säkerställa en god inomhusmiljö. Problem med innemiljön har nämligen en 
tendens att orsaka konflikter mellan brukare och fastighetsansvariga. 
 
9.1.2. 
Sett ur entreprenörens perspektiv 
 
Entreprenören Peab fick i detta projekt handlingar där de krav som ställdes framgick 
Kapitel 9 - Analys 
 
 
48 
klart och tydligt. Peab har som en av Sveriges största byggentreprenörer färdiga 
kvalitets- och miljöledningssystem med rutiner att tillämpa i projekten. Man har 
således ett bra utgångsläge för att kunna acceptera och uppfylla de krav som ställts för 
entreprenaden. De meningsskiljaktigheter som uppstod under entreprenadens 
genomförande rörde snarast tolkningen av olika begrepp så som ”inbyggt” virke. 
 
Diskussionen kring klimatet på vinden och vilken högsta fuktkvot virket till yttertaket 
skulle tillåtas ha präglades något av frustration från Peab sida. Man ansåg sig inte 
kunna bygga och ta ansvar för utförandet om det skulle göras enligt SISABs tolkning, 
och stödde detta bl.a. på ett utlåtande som man begärt från virkesleverantören. 
Byggherren har ju dock tolkningsföreträde, men instämde snart med Peab om att 
kravet var orimligt. Man fattade då ett internt beslut där man så att säga körde över sin 
egen miljösakkunnige. Projektledaren accepterade att de skulle komma att råda 
utomhusklimat, med de temperatur- och fuktförändringar det innebär, och det 
bestämdes att virke i fuktkvotsklass 18 var lämpligt att använda. I innerväggar 
användes enbart stålreglar så något krav om högsta fuktkvot var inte tillämpbart för 
det. 
 
Förbudet mot att använda kemiska byggprodukter var opraktiskt att jobba med. Peab 
har ramavtal (avropsavtal) med sina leverantörer, där ett visst antal produkter ur varje 
produktgrupp ingår. De produkter som ingår i avtalen är naturligtvis kontrollerade 
mot Peabs avvecklingslista. När en beställare dock har egna krav på produkter, måste 
naturligtvis alla produkter som beställs kontrolleras extra noggrant. Det kan till och 
med inträffa att ingen av de produkter som ingår i en avtalad produktgrupp är tillåtna 
av byggherren. Sådana problem går ju att lösa, men det kräver mycket mera av 
arbetsledningen på plats. 
 
9.1.3. 
Kommentarer 
 
SISAB hade för denna entreprenad föreberett sig väl och upprättat ett 
förfrågningsunderlag som kunde ha använts som skolexempel. Dock kan man 
ifrågasätta den kunnighet som projektledningen uppvisade vid de 
meningsskiljaktigheter som uppstod. I AMA-nytt 2/2002 står att läsa att 
jämviktsfuktkvoten styrs av den relativa luftfuktigheten om temperaturen med 
variationer över året. Fuktkvoten i träet i en byggnad är alltså inte konstant utan 
kommer att anpassa sig till sin omgivning, se figur 9.1. Vid val av önskad 
Kapitel 9 - Analys 
 
 
49 
medelfuktkvot måste man följaktligen beakta om trämaterialet skall användas i 
snickerier inomhus eller till panel ytterst i klimatskärmen. 
 
 
 
Gullingeskolans nya yttertak är nog att betrakta som en del i klimatskärmen och 
således var kravet på 16 % fk i detta fall ovidkommande. Likaså kan man säga att en 
fuktdimensionering hade varit onödig. 
 
Det som är värt att notera är att SISAB insett vikten av väderskyddad produktion då 
man arbetar med yttertak. Att hålla på och riva i sektioner, täcka med presenningar 
och försöka hålla tätt tills det nya yttertaket varit klart är i de flesta projekt 
ogenomförbart ur fuktsäkerhetsynpunkt. SISAB ställde uttryckligen krav på 
väderskyddad produktion, och var således också beredda att betala för detta, 
väderskydd medför nämligen en ganska stor merkostnad. 
 
Begränsningarna kring användningen av kemiska byggprodukter ställde i slutändan 
inte till så stora hinder. Beställarens miljösakkunnige för denna entreprenad var inte 
sen med att bevilja avsteg från listan, så ett gott samarbete gjorde att arbetet i stort sett 
löpte smärtfritt. Man kan dock fråga sig om kravet för de kemiska byggprodukterna 
verkligen var utformat på ett lämpligt sätt. Får SISAB, som är ett kommunalt bolag, 
verkligen begränsa urvalet på det sätt som man gör genom att använda Byggd miljös 
lista utan att begränsa konkurrensen? Man skulle ju kunna tänka sig att entreprenören 
hade velat använda en produkt som är minst lika bra, men som ännu inte finns med på 
Fig 9:1. Figuren visar hur trä, vid en konstant 
temperatur på 20°C, anpassar sig sig till en 
jämviktsfuktkvot som styrs av omgivningens RF. 
Kapitel 9 - Analys 
 
 
50 
listan över miljöprövade produkter. Ur kontrollsynpunkt är det naturligtvis lättast om 
man har en lista med tillåtna produkter att hålla sig till, det är liksom enklast. Men i ett 
större perspektiv så kanske kraven borde vara utformade som ”funktionskrav” istället, 
där entreprenörerna helt enkelt inte skulle få använda produkter som uppfyller vissa 
kriterier. 
 
9.2. Kv. Gamlebo 8 
 
9.2.1. 
Sett ur byggherrens perspektiv 
 
Micasa Fastigheter i Stockholm AB, äger och förvaltar alla Stockholms stads 
omsorgsfastigheter, d.v.s. 130 fastigheter om totalt 832 000 kvm. Denna entreprenad 
bestod av två hus uppförda 1957 i vilka verksamheten skulle förändras radikalt. Från 
att ha varit traditionellt sjukhem med sjuksalar skulle nu egna bostäder byggas för 
åldringar. Detta krävde genomgripande åtgärder i byggnaderna såväl beträffande 
konstruktioner som installationer. Inför projekteringen och upphandlingen av 
entreprenaden hade man gjort grundliga undersökningar, men trots det vet man ändå 
aldrig riktigt vad som kommer att komma fram när man börjar riva. För att trygga 
innemiljön för de boende i de nya bostäderna är det då säkrast och mest 
kostnadseffektivt att riva ut så mycket som möjligt och ersätta med nya material.  
 
I detta fall var det framför allt golven som var föremål för intresse. Bjälklagen bestod 
från början av ett bärande undergolv, sandfyllning och därefter ett gjutet övergolv 
med ytskikt. Detta är nog att betrakta som en riskkonstruktion med dagens mått mätt. 
Därför skulle man riva ut alla övergolv i de delar av husen som skulle bli lägenheter 
och föreskrev en lösning som är vanlig i Norge, nämligen lösa Leca-kulor som 
fyllning i bjälklaget. Den lösningen kan också anses vara säker ur fuktsynpunkt då 
man kan räkna med att uttorkning av det nya övergolv som gjuts på till viss del även 
skulle kunna ske neråt. För att ytterligare påskynda uttorkningen skulle man till och 
med kunna använda sig av fläktar för att ventilera genom Leca-fyllningen. 
Men att gjuta helt nya övergolv kan även medföra risker. Man hade beaktat den risk 
som finns i att limmet tar skada om golvmatta läggs för tidigt på nygjuten betong. 
Detta kan ske då betongen avger fukt till den omgivande luften så länge den torkar ut. 
Om man då lägger en tät plastmatta på betongen kan denna fukt kondensera till fritt 
vatten mot undersidan av mattan. I det fria vattnet kan ämnen som kalium-, kalcium 
och natriumhydroxid, allmänt kallat alkali, lösas ut. Vattnets pH-värde förändras till 
Kapitel 9 - Analys 
 
 
51 
13-14 och är då frätande och fräter på golvlim och matta som egentligen skall vara 
applicerade i en pH-neutral miljö. 
 
Beträffande användningen av kemiska byggprodukter fanns här liknande restriktioner 
som på Gullingeskolan. Micasa ingår i likhet med SISAB i samarbetet Byggd miljö 
och ställde i enlighet med detta krav på att kemiska byggprodukter skulle kontrolleras 
mot förteckningen över miljöbedömda varor. Varor som inte fanns med i 
förteckningen skulle endast få användas efter godkännande av projektets 
miljöansvarige.  
 
Ett annat krav var att man ålade entreprenören att redovisa vilka material som använts 
för att kunna undvika emissionsproblem. Många av de produkter som används är ju 
sådana som inte framgår i handlingarna, lim, spackel, kitt osv. Genom att 
entreprenören upprättade en s.k. husdeklaration med alla ingående 
materialkombinationer så kan man kontrollera att sådana material inte använts som 
kan orsaka problem för de boende. 
 
9.2.2. 
Sett ur entreprenörens perspektiv 
 
Förutom de utmaningar det innebar att rent praktiskt genomföra ombyggnaden av 
Gamlebo fanns det i denna entreprenad en rad krav som man kan ifrågasätta om de 
egentligen inte alls hör hemma i en generalentreprenad där byggherren står för 
projekteringen. 
 
Den föreskrivna bjälklagskonstruktionen blev tidigt ett föremål för diskussion. Peab 
ansåg att det inte gick att bygga som föreskrivet p.g.a. arbetsmiljöskäl. Istället ville 
man cementbinda Leca-kulorna, men då fanns det inte längre tillräckligt med tid för 
uttorkning. Om man inte kunnat enas kring Peabs förslag att använda EPS-betong 
istället så hade det varit svårt att genomföra projektet på den tid som fanns. Antingen 
hade andra arbeten inte kunnat genomföras under tiden man arbetat med den lösa 
Lecan, eller så hade uttorkning inte kunnat ske tillräckligt snabbt. 
 
Kravet om att entreprenören skall redovisa hur man ämnar undvika emissionsproblem 
är också en åtgärd för att trygga innemiljön för de framtida boende. Detta krav hade 
Kapitel 9 - Analys 
 
 
52 
ingen verklig inverkan på entreprenadens genomförande eftersom det var en 
generalentreprenad. Dock upprättade Peab en s.k. husdeklaration där alla ingående 
material redovisades, samt intygades att de inte skulle orsaka några negativa effekter i 
de kombinationer som är aktuella. Detta system baserar sig på att man ser på i vilka 
materialkombinationer de olika produkterna använts, t.ex. primer, spackel, lim, matta. 
och bedömer om materialen är kompatibla så att problem inte uppstår. Detta sköts av 
Svensk Husdeklaration och baserar sig på de uppgifter man får av både entreprenör 
och tillverkare av de olika produkterna, entreprenören behöver egentligen bara ange i 
vilka kombinationer de olika produkterna använts. På så sätt blir inte uppgiften 
betungande för arbetsledningen på projektet som då kan koncentrera sig på det 
kvalitets- och miljöarbete som sker inom de egna ramarna. 
 
9.2.3. 
Kommentarer 
 
Att välja en sådan bjälklagskonstruktion som inte går att bygga inom den tid som 
finns tillgänglig måste nog anses som ogenomtänkt.  Här kommer än en gång ett av 
branschens grundproblem fram. Dessa två hus som skulle byggas om hade stått 
tomma och oanvända i flera år. Projekteringen av ombyggnaden hade pågått i närmare 
ett år innan entreprenaden startade. Trots att det från början funnits gott om tid för 
genomförandet av ombyggnaden så blev det en entreprenad under tidspress, där 
torktider måste pressas för att man skall hinna med. Här i ligger en stor nöt att knäcka 
för framtidens ansvariga om man tänker i ett livscykelperspektiv. Den högre initiala 
kostnad det kanske skulle ha inneburit, i form av t.ex. uteblivna hyresintäkter, skulle 
med största sannolikhet kunna uppvägas om man ser till de skador som kanske 
uppstår i framtiden på grund av att utförandet skett på en för kort tid. En vattenskada i 
ett enda badrum, eller ett sprucket golv kanske till och med räcker för att uppväga 
hela fördyringen. 
 
Att använda sig av Byggd miljös lista över miljöprövade byggmaterial anser jag vara 
värt att ifrågasätta även i detta fall av samma skäl som vid Gullingeskolan, då även 
Micasa är ett kommunalt bolag. Kravet skulle kanske kunna ersättas med ett 
funktionskrav.  I detta projekt var det beställarens projektledare som räddade 
samarbetet och projektets genomförande genom att själv fatta avgörande beslut. 
 
Det kan tyckas märkligt att man ålägger en generalentreprenör att redovisa emissioner 
från byggnadsmaterial som byggherrens projektörer föreskrivit i handlingarna. 
Kapitel 9 - Analys 
 
 
53 
Entreprenören skall lämna garanti på material och utfört arbete, men 
emissionsproblemen skulle kanske fler kunna vara med och dela på ansvaret för då det 
inte är entreprenören som valt materialen. Kravet vore fullt rimligt vid en 
totalentreprenad där entreprenören har ett helhets och funktionsansvar, men vid en 
generalentreprenad som denna bör nog kravställningen formuleras om så att det 
omfattar fler. Detta är kanske även en punkt som borde ingå i projektörernas 
egenkontroll. 
 
9.3. Kv. Knallen 
 
9.3.1. 
Sett ur byggherrens perspektiv 
 
Stockholmshem är ett allmännyttigt bostadsföretag som ägs av Stockholms stad och 
ingår i koncernen Stockholm Stadshus AB. Bolaget är landets näst största 
bostadsföretag som äger och hyr ut över 30 000 lägenheter och nästan 4 000 lokaler. 
Fastighetsbeståndet domineras av bostäder, de kommersiella lokalerna består främst 
av närservice i mindre lokaler i de egna bostadsområdena.  
 
Man har bl.a. satt upp som miljömål att hyresgästerna ska uppleva sin bostad som 
trivsam, hälsosam och med god komfort, samt att användningen av kemiska produkter 
som innehåller miljöskadliga ämnen ska undvikas. Dock hade inte dessa krav fått den 
största genomslagskraften när underlaget för upphandlingen av entreprenaden för 
byggandet av Kv. Knallen upprättades. Däremot hade den s.k. ”fuktskandalen” i 
Hammarby sjöstad som uppmärksammades stort i medierna 2001 färgat av sig på hur 
man hanterade frågor som gällde fukt. 
 
Stockholmshem hade förutom de sedvanliga konsulterna även anlitat en 
”fuktsakkunnig”. Man hade ställt tydliga, mätbara krav i AF-del och byggbeskrivning 
för att kunna vara säkra på att det inte skulle inträffa några skandaler. Bl.a. hade man 
ställt krav på varor, utförande, dokumentation och möten. Man hade också ställt krav 
på att entreprenören skulle ha en person med ansvar för fuktskyddet som skulle se till 
att skadlig fukt inte skulle få förekomma. Detta var i en tid när specifika krav för 
byggfukthantering ännu inte var särskilt vanliga, samtidigt växte marknaden för 
fuktsakkunniga som erbjöd allehanda tjänster. Stockholmshem gjorde sitt bästa för att 
ta sitt ansvar och se till att det inte inträffade några fler byggskandaler – åtminstone 
inte på deras bygge. 
Kapitel 9 - Analys 
 
 
54 
9.3.2. 
Sett ur entreprenörens perspektiv 
 
Entreprenören Peab hade vid detta projekt en nästan helt ny värld av krav och begrepp 
att ta ställning till. Det fanns vid den här tiden inte många tidigare projekt där den här 
typen av krav ställts. 
 
Byggherrens krav om en fuktskyddsansvarig på byggarbetsplatsen uppfylldes inte 
genom att någon av Peabs egen arbetsledning utsågs. Därför var man tvungen att 
anlita en konsult för denna uppgift. Denne kom vart efter projektet fortskred att vara 
en tillgång eftersom det var många tillfällen då experthjälp fordrades.  
 
RF i betong under 85 % var ett generellt krav i hela Hammarby Sjöstad efter Skanskas 
problem. Man övergav dock det kravet eftersom det tar vansinnigt lång tid att nå det. 
Då byggherren föreskrivit betongkvalitet så hade Peab som entreprenör inte kunnat 
göra mycket annat än att meddela att bygget försenats, i värsta fall upp till ett halvår. 
Kravet blev i praktiken 90 % både för läggning av plastmatta och parkett vilket är i 
linje med AMA. 
Kapitel 9 - Analys 
 
 
55 
RF-krav enligt HusAMA 98, kapitel M 
Golvbeläggning 
RF-krav 
Linoleum 
90% 
Korkplattor 
85% 
Avjämningsmassor 
95% 
Matta eller plattor av plast och tätskikt av plastmatta 
<50% fyllmedel 
>50% fyllmedel 
 
85% 
90% 
Matta eller plattor av gummi 
85% 
Matta eller mattor av textil 
90% 
Tätskiktsmassor 
85% 
Trä eller laminatbrädor 
 - om underlaget är täckt med fuktskydd av plastfilm 
60% 
95% 
 
Kravet på att fuktkvoten i virke måste understiga 18 % vid inbyggnad, innebar enligt 
beställarens tolkning innebar att virket skulle ligga under 18 % under hela 
byggprocessen, ej enbart vid inbyggnad. I handlingarna framgår det att Peab 
förutsattes köpa virke av fuktkvoten 14 % +/- 4  % eftersom man kan tänka sig en 
normalfördelning runt den fuktkvot man köper in. Av det virke som köpts med en 
fuktkvot på 18 % skulle alltså enligt det resonemanget endast 50 % uppfylla kravet. 
Kravet att virket skulle ha max 18 % fk under hela byggprocessen var inte möjligt att 
tillmötesgå, och i slutändan fick man reglera denna tolkningsfråga med pengar vi den 
ekonomiska uppgörelsen. 
 
Problematiken med den mikrobiella påväxten på fuktskadat virke kunde nog närmast 
beskrivas som en urspårning. I grund och botten var ju problemet med vatten som 
regnade in och orsakade att material blev fuktigt ett gemensamt problem, i och med 
att entreprenören hade bristfällig täckning då de fönster byggherren beställt vid sidan 
av entreprenaden var försenade. Om man från början satsat på att åtgärda 
grundproblemet, att det regnade in, så hade man inte behövt ha den hantering av 
fuktfrågorna som det sedan blev. Det material som fuktskadades var ju ett problem. 
Ingen ville att det skulle byggas in så att det eventuellt skulle börja mögla, men det 
var oklart vem som skulle ta ansvaret. Peab hade en fuktskyddsansvarig för projektet, 
vilket ju var ett krav, likaså upprättade man handlingsplaner för att komma till rätta 
med de problem om fanns. P.g.a. bristande samarbete mellan entreprenör och 
byggherre blev fuktfrågan istället ett slagträ som användes för att kunna föra över 
ansvaret på motparten. I slutändan kom man över ens, men först efter att Peab tagit på 
Kapitel 9 - Analys 
 
 
56 
sig ansvaret genom att utfärda en extra 10-årig garanti. 
 
9.3.3. 
Kommentarer 
 
Stockholmshem hade inför genomförandet av denna entreprenad tagit fuktfrågorna på 
allvar. Man hade till och med anlitat en fuktsakkunnig konsult för att kunna navigera 
rätt i fuktproblematiken och ställa rätt krav.  
 
Kravet på att entreprenören skulle ha en fuktskyddsansvarig på bygget var ovanligt, 
men ett steg i rätt riktning för fuktskyddsarbetet. Denna person kunde vara behjälplig 
vid upprättandet av tidplaner och övervaka uttorkning och mäta fukt i virke som 
byggdes in. Dock kan inte heller en fuktskyddsansvarig arbeta under fel 
förutsättningar. Det måste finnas rimliga förutsättningar i form av tid för projektets 
genomförande och föreskrivna material vi en generalentreprenad för att den 
fuktskyddsansvarige skall kunna åstadkomma ett fullgott resultat. 
 
Kravet på 85 % som högsta tillåtna RF i betong innan golvläggning, var ett bra krav 
som inte gick att genomföra. Det har visats genom studier att man bör sträva efter att 
lägga på ytskikt på betonggolv så sent som möjligt för att undvika fuktskador. Dock 
måste beställaren av en generalentreprenad se till att det tas hänsyn till de torktider 
som krävs redan vid projekteringen. Detta är något som uppmärksammats mycket 
sedan kv. Knallen byggdes, och det finns idag flera lättanvända hjälpmedel som kan 
användas för detta ändamål. Dock var det bra att man kunde enas om att tillämpa 
AMA:s krav istället, det är ju trots allt därför vi har en norm att följa. 
 
Rimligheten i byggherrens tolkning av kravet på att fuktkvoten i trä vid inbyggnad 
inte fick överstiga 18 % kan starkt ifrågasättas. På vintern kan luftens relativa 
fuktighet uppgå till över 90 %. Som tidigare nämnts i detta kapitel är trä ett 
hygroskopiskt material som stävar efter att ställa in sig på en jämviktsfuktkvot som 
styrs av omgivningens relativa fuktighet. Även om man köpt in virke med en fuktkvot 
på 14 %, så är fuktkvoten i virkespartiet betydligt högre när lossning sker på bygget. 
Det rimliga hade varit att låta entreprenören köpa virke av valfri fuktkvot om man kan 
visa att fuktkvoten vid inbyggnad varit under de 18 % som föreskrivits. 
 
Kapitel 9 - Analys 
 
 
57 
Stockholmshem var oroliga för att de mikroorganismer som fanns i virket skulle vara 
skadliga för de framtida hyresgästernas hälsa. Oron grundade sig på den information 
de fått av den fuktsakkunnige som anlitats. Dock kan nog dennes agerande något 
ifrågasättas, problemen fick nog lite för stora proportioner. Om man hårdrar det skulle 
man kunna säga att budskapet den fuktsakkunnige förmedlade var att även om 
mögelsporerna inte var synliga för blotta ögat så var det närmast livsfarligt att bo i ett 
hus med dessa syllar. Man hade en lång rad möten där med eller mindre vettiga 
åtgärder som att slipa syllar och byta ut virke, som för blotta ögat såg helt ok ut, 
dryftades. Det intyg som Peab till sist lät en expert på området utfärda gjorde sedan 
klart och tydligt gällande att det inte förelåg någon ökad risk för ohälsa orsakad av 
uppfuktningen under byggtiden. Man kan då undra vad den fuktsakkunniges uppgift 
egentligen är om denna inte håller sig objektiv och hjälper byggherren att driva de 
krav som är väsentliga. Om den fuktsakkunnige blir överbevisad, som i detta fall, så 
är ju hans förtroende i det närmaste förbrukat. 
 
Kapitel 10 – Diskussion och slutsatser 
 
 
58 
10. Diskussion och slutsatser 
 
För några år sedan inträffade ett antal fuktskador som blev stort uppslagna i 
dagspressen. Diskussioner med anklagelser om byggfusk fick stort genomslag via 
dagspressen. De flesta större entreprenörer hade redan olika kvalitetsledningsssytem 
och ISO-certifieringar, men nu vaknade också beställarna. Beställarna har insett att 
det är deras skyldighet att vara aktiva och ställa krav för att god kvalitet skall kunna 
uppnås i slutändan. 
 
10.1. Byggherrens arbete för fuktsäker byggnad 
 
Den massmediala uppmärksamhet fuktproblemen i Hammarby Sjöstad fick 2001 kom 
också ett ökat medvetande om de problem s.k. byggfukt kan föra med sig och orsaka. 
Dock var kunskapen inte så stor kring hur en säker byggfukthantering skulle kunna gå 
till. I alla de projekt som granskats har byggherren ställt klart avgränsade, mätbara 
krav på fuktsäkerhet. I två av tre projekt har det förutom AF-del och 
byggnadsbeskrivning funnits ett miljöprogram eller motsvarande dokument som 
definierat kraven. Detta visar att byggherrarna förstått vikten av fuktfrågan och att 
man tagit till sig av den kritik som uttalats mot ”skandalbyggen”. 
 
10.1.1. Styrning av fuktfrågor i miljöprogram 
 
I de fall fuktfrågorna ingår i ett miljöprogram måste syftet vara att skapa fuktsäkerhet 
och inte bara vara ett önskemål om normal fukthantering. För att kraven skall vinna 
gehör hos framförallt entreprenörerna krävs det att samtliga krav är väl underbyggda 
och genomförbara. Annars kommer de bara att betraktas som ännu en teoretisk 
skrivbordsprodukt som man försöker att komma undan så lindrigt som möjligt ifrån, 
något som naturligtvis påverkar slutresultatet. Syftet med ett miljöprogram i ny- och 
ombyggnadsprojekt är att det skall påverka förutsättningarna i ett projekt och inte bara 
ange målsättningar och dokumentera fel och brister. 
 
Oavsett om det upprättas ett separat fuktsäkerhetsprogram eller om det ingår i ett 
övergripande miljöprogram måste utformningen uppfylla vissa kriterier på tydlighet 
och kunna följas upp under byggskedet. Programmet måste också hållas vid liv under 
hela byggprocessen så att man uppnår rätt ambitioner och säkerställer att de ställda 
Kapitel 10 – Diskussion och slutsatser 
 
 
59 
kraven verkligen kan förverkligas. 
 
10.1.2. Fuktsakkunnig 
 
I två av tre granskade projekt har byggherren anlitat en fuktsakkunnig, som formulerat 
kraven inför upphandlingen och sedan följt upp att kraven efterlevts. I det projekt där 
byggherren inte anlitat en fuktsakkunnig fungerade byggherrens projektledare som 
miljöansvarig. Denne hade ingen särskild kompetens för uppgiften vilket också 
återspeglades i uppföljningen av kraven. Eftersom den som formulerat kraven i 
handlingarna inte fanns med i projektet kunde det ibland bli fråga om hur kraven 
skulle tolkas. 
 
I ett av projekten, nybyggnationen av kv. Knallen, diskuterades fuktproblematiken 
mycket mera än i de övriga projekten. När man i efterhand går igenom handlingar och 
protokoll från projektet kan man ifrågasätta om byggherres fuktsakkunnige agerade på 
bästa möjliga sätt. I stället för att konstruktivt diskutera uppkomna problem parterna 
emellan kom fuktfrågan att bli ett slagträ i den ekonomiska uppgörelsen. Den 
fuktsakkunnige bör ha både en klart avgränsad roll, men också kunna vara flexibel 
och samarbetsvillig om problem uppstår. Den fuktsakkunniges huvuduppgifter bör 
vara att påverka fuktaspekter i program och projekteringsskdena, informera om 
rikskerna och konsekvenserna av fukt såväl under de tidiga skedena som under 
genomförandet av entreprenaden samt sköta uppföljningar, fuktmätningar och kontroll 
av fuktskyddet. Även om man anlitats av den ena parten, byggherre eller entreprenör, 
för att medverka i ett projekt så bör man som konsult ändå vara mån om att förhålla 
sig objektivt när tvistemål uppkommer. 
 
I samtliga projekt fanns krav på att entreprenören skulle ha en ansvarig för 
fuktskyddet. Detta har entreprenören uppfyllt, även om det i det första projektet där 
kravet ställdes inte fanns någon med rätt kompetens för uppgiften inom den egna 
organisationen. Att ha en sådan person knuten till arbetsplatsen påverkar med all 
sannolikhet resultatet i positiv riktning. Att ha en person inom den egna 
organisationen som arbetsledningen kan vända sig till med sina frågor gör att det blir 
lättare att fråga hur man skall göra för att det skall bli rätt. Denna person behöver inte 
ständigt finnas på arbetsplatsen men bör regelbundet, helst en gång i veckan, besöka 
bygget för att hjälpa till och stötta, men också övervaka att allt görs rätt ur 
fuktsynpunkt. 
Kapitel 10 – Diskussion och slutsatser 
 
 
60 
10.1.3. Miljöbedömning av kemiska byggprodukter 
 
I två av projekten fanns krav på miljöbedömning av kemiska byggprodukter. Detta 
krav visar att byggherrarna verkligen tar ett miljöansvar och även värnar om miljön i 
de lokaler där människor senare skall vistas. Kraven är således fullkomligt befogat vid 
totalentreprenader, det är dock mera tveksamt om kravet är tillämpbart vid 
generalentreprenader där de produkter som används föreskrivits i de handlingar 
byggherren tillhandahållit.  
 
Kravet kanske inte bör tillämpas i sin nuvarande utformning, samt även formuleras 
olika för projekt som genomförs som totalentreprenad respektive generalentreprenad. 
Alla former av t.ex. lim, fogmassor, tvättmedel och färger framgår ju inte av 
handlingarna eller är föreskrivna över huvud taget. Men istället för att förbjuda vissa 
produkter och tillåta vissa borde man kanske utforma det som ett funktionskrav 
istället, där man istället föreskriver att entreprenörerna inte får använda produkter som 
uppfyller vissa kriterier. Den fråga skulle kunna utredas vidare eftersom i det i det i 
båda fallen varit fråga om kommunala bolag som beställare och man således kan 
ifrågasätta om sådana skall få begränsa konkurrensen som man gör genom att använda 
sig av den produktdatabas som upprätthålls av föreningen Byggd miljö. 
 
10.2. Material, metod och tid 
 
Två av de granskade projekten var generalentreprenader som tidigare nämnts. Vid 
dessa två entreprenader har det i bägge fallen varit problem med att de lösningar som 
projekterats inte varit möjliga att genomföra på den tid som funnits tillgänglig.  
 
Vid projektet kv. Knallen hade man föreskrivit att betongens RF i bjälklagen inte fick 
överstiga 85 % vid golvläggning. Samtidigt hade man föreskrivit en betongkvalitet 
som gjorde det omöjligt att få betongen att torka ut tillräckligt snabbt, även om man 
inte haft problem med utfackningsväggarna och således kunnat torka ut betongen 
under kontrollerade förhållanden.  
 
Vid projektet Gamlebo 8 hade man föreskrivit en sådan uppbyggnad av bjälklagen 
som hade omöjliggjort annat arbete under tiden man gjorde bjälklagen och således 
orsakat en försening i arbetet. Den alternativa uppbyggnad byggherrens konstruktör 
Kapitel 10 – Diskussion och slutsatser 
 
 
61 
föreslog var inte möjlig att torka ut inom den tid som fanns tillgänglig. Enbart genom 
av ett byte av material och utförande gick det att genomföra arbetet inom den tid som 
fanns tillgänglig. 
 
Utfackningsväggen, som var en del av problemen vid kvarteret Knallen bör nog 
särskilt omnämnas. Denna typ av väggkonstruktion är populär av många orsaker. Den 
är relativt billig, lätthanterlig och smidig att montera. Dess största nackdel är dock 
som synes fuktkänsligheten, bristfälligt skydd under detta skede kan få förödande 
konsekvenser. Innan ett mot nederbörd tätt skikt har upprättats, d.v.s. 
vindskyddsskivor är monterade och alla skarvar säkrade, bör byggställningarna vara 
intäckta med väderskydd som skyddar mot nederbörd. Förslagsvis behöver inte hela 
byggnaden skyddas samtidigt, utan ställningen skyddas där det bäst behövs och flyttas 
allteftersom väggarna blir säkrade för inläckage från nederbörd. Vid kv. Knallen var 
det dock inte det nederbörd som träffade utfackningsväggarna direkt som var det 
största problemet, utan det vatten som lämnades att ligga på bjälklagen och kom i 
kontakt med utfackningsväggarnas bottensyll. Såldes är det inte bara utsidan som bör 
skyddas, utan alla öppningar i fasaden bör täckas i största möjliga för att hindra att 
sådana problem som fritt stående vatten på bjälklagen. Rätt hanterade är dock 
utfackningsväggar ett bra alternativ och en rationell produktionsmetod.  
 
Inte i något av fallen hade det gått att avhjälpa problemen genom bättre och mera 
förutseende planering av entreprenören. Vid en generalentreprenad där entreprenören 
inte har samma helhetsansvar som vid en totalentreprenad är det viktigt att byggherren 
inte försöker ta genvägar. Om man vill ha korta genomförandetider för 
förverkligandet av en entreprenad måste man även vi projekteringen vara konsekvent i 
att de lösningar som planeras är möjliga att genomföra på den tid som finns 
tillgänglig. Här har den fuktsakkunnige ett stort ansvar! 
 
10.3. Kunskapsläget idag  
 
Fuktforskningen får stort utrymme, mycket tack vare att högskolor och universitet 
prioriterar detta område. Fuktcentrum, som är en avdelning inom Lunds Tekniska 
Högskola, är det främsta exemplet. Trots detta har dock kunskapen haft svårt att nå ut 
till alla aktörer i byggbranschen, man fortsätter t.ex. använda vedertagna lösningar 
trots att forskningen kunnat visa på brister. Anledningen till detta kan man bara 
spekulera kring. En anledning kan vara att byggföretagen i strävan efter lägre 
Kapitel 10 – Diskussion och slutsatser 
 
 
62 
kostnader väljer billigare material, en annan att beställare inte är villiga att betala vad 
det verkligen kostar att bygga fuktsäkert och därför försöker ta genvägar. 
 
10.4. Vilka svårigheter behöver överbryggas? 
 
I tidskriften Bygg & Teknik, nr 5 2003, fanns en artikel skriven av Eva Sikander och  
Jörgen Grantén. I den konstaterades att det fanns mycket kunskap inom fuktsäkert 
byggande att tillgå, men denna kunskap användes inte alltid. Genom en 
enkätundersökning och via intervjuer framkom vissa tänkbara faktorer som kunde 
försvåra processen att åstadkomma fuktsäkerhet i byggnader. Några kommentarer 
som dock är tänkvärda är att; 
• ansvarsfördelningen är oklar, 
• byggherrens förväntningar är otydliga, och det råder oklarheter om aktörer har rätt 
kompetens, 
• visst behov av kompetensutveckling finns, 
• tidplaner är ofta “optimistiska”, 
• risk finns att tappa information i “stafettloppet” mellan olika skeden, 
• eventuella fuktsäkerhetskrav sällan följs upp strukturerat. 
 
Det är nu fyra år sedan denna artikel publicerades. Dock skulle exakt samma 
kommentarer kunna ges efter att ha gått igenom de tre projekten i detta 
examensarbete. Mycket har hänt sedan 2003, men mycket återstår att förändra.  
 
Vad ansvarsfördelningen beträffar har de krav som ställs nog anpassas efter vilken 
entreprenadform som används. En del formuleringar är kanske bra vid en 
totalentreprenad, men inte tillämpbara vid en generalentreprenad då de istället borde 
ha tillämpats vid projekteringen. Vem som har ansvaret för krav som inte går att 
uppfylla bör kanske utredas vidare, är det den som ställt ett ouppnåeligt krav, t.ex. 
byggherrens fuktsakkunnige, som bör stå för konsekvenserna, eller är det 
entreprenören som vid upphandlingen accepterat kravet med sedan inte kan uppfylla 
det? 
 
 
Kapitel 10 – Diskussion och slutsatser 
 
 
63 
I samtliga projekt som granskats har nog byggherrens förväntningar varit tydliga, så 
på den punkten har det nog skett framsteg seden 2003. Däremot har det vid ett flertal 
tillfällen inträffat att parterna tolkat ett krav olika. Dock bör nog detta kanske 
betraktas som resultat av olyckliga/bristfälliga formuleringar snarare än av otydliga 
förväntningar. 
 
Behovet av kompetensutveckling kvarstår. Peab har sedan kv. Knallen där man var 
tvungen att anlita en konsult utifrån för uppgiften som fuktskydssansvarig sett till att 
stärka den egna organisationen. Nu har man personer inom det egna företaget som har 
uppgiften att stöda projektets kvalitets- och miljöarbete, där fuktskyddet ingår, följa 
upp hur de krav byggherren ställt uppfylls, samt att de krav man själv ställer på sina 
underentreprenörer efterlevs. Man har också utbildat den egna personalen samt 
upprättat rutiner för arbetsledningen på projekten att följa. 
 
På beställarsidan verkar det dock vara sämre ställt. Man har förvisso förstått vikten av 
att prioritera fuktfrågorna och deras inverkan på den framtida innemiljön. Man har 
anlitat fukt- och miljösakkunniga för att ställa rätt krav, och sedan följa upp dem. Men 
byggherrarnas egen kompetens på området verkar fortsättningsvis vara begränsad. 
Man släpper de sakkunniga som man anlitat att så att säga ”härja fritt” under 
förutsättning att det inte kostar för mycket. Därför slinker också krav som inte är 
genomförbara, eller kostar extra igenom vid upprättande av förfrågningsunderlag och 
bygghandlingar. När entreprenören sedan uppmärksammar ett problem har 
byggherrens projektledare ingen förmåga att själv anpassa kravet till det faktiska 
behovet, utan vänder sig till den fuktsakkunniga man anlitat. Denna person kan vara 
den samma som formulerat kravsällningen från början och vill kanske därför inte inse 
kravets orimlighet vilket kan ge upphov till en onödig tvist. En ökad förståelse för 
byggnadsfysikens komplexitet vore önskvärd, så att man i framtiden kunde undvika 
sådana fall. 
 
Tidplanernas utformning är också ett problem som kvarstår. Tiderna för 
genomförande av entreprenader tenderar fortsättningsvis att bli kortare och kortare. 
Till sist når man en gräns där man med konventionella byggnadsmaterial och –
metoder inte kan bygga snabbare. Detta är framför allt ett påtagligt problem vid 
ombyggnadsprojekt där de befintliga konstruktionerna medför vissa begränsningar. 
Här gäller det att byggherre och entreprenör är överens om att inte ge avkall på 
slutproduktens kvalitet, d.v.s. ta genvägar och därmed större risker även om en kortare 
Kapitel 10 – Diskussion och slutsatser 
 
 
64 
byggtid även kan innebära att material och konstruktioner utsätts för väder och vind 
under kortare tid. Byggfuktprojektering där den fuktsakkunnige bedömer material och 
metoder kan vara ett sätt att hitta lösningar på problem innan de uppstår. 
 
Bristen på information eller ”feed-back” kvarstår nog också. De projekt som granskats 
är alla utförda av Peab Hus & Industri i Stockholm. Där bygger man sällan två 
likadana hus efter varandra, utan varje projekt är olika och genomförs oftast åt olika 
byggherrar. Arbetsledning och produktionspersonal upplever att de sällan får höra om 
fel eller brister som uppmärksammats under garantitiden, eftersom man då gått vidare 
och är fullt upptagna med andra projekt. Detta är ett problem för entreprenörerna, som 
måste lösas genom interna utbildningar eftersom direkt ”feed-back” kan vara svårt att 
organisera. 
 
10.5. Att ställa / acceptera krav 
 
Utgående från det som framkommit i de projekt som granskats kan några reflexioner 
göras. Byggherren har insett vikten av att prioritera fukt- och miljöfrågorna vid 
genomförande av entreprenader och anlitar sakkunniga för att ställa adekvata krav.  
 
Tyvärr är denna insikt inte alltid kopplad till plånboken. Det kostar mera för 
entreprenörerna i form av ökad arbetsledning, torrare virke, väderskydd o.dyl. vilket 
gör att anbudssummorna för entreprenader med tydliga krav på fuktsäkerhet kan vara 
högre än för entreprenader med ”friare tyglar”. Ju flera krav som definieras, oavsett 
om de kan anses självklara eller inte, desto dyrare anbud. Prisargumentet tillsammans 
med en snäv tidplan är fortfarande det som avgör de flesta upphandlingar, men 
kvalitetsargumentet har numera en inte betydelselös del i hur en entreprenör bedöms 
vid en upphandling. 
 
Dock är det så att de flesta större byggherrar har egna kravformuleringar gällande 
kvalitet och miljö inklusive fuktsäkerhet idag. Om en entreprenör vill ha jobb, så 
måste man anpassa sig efter de krav som ställs och försöka leva upp till 
förväntningarna. Prislappen kanske hittills kunnat vara högre för ökad fuktsäkerhet, 
men idag när krav på fuktsäkerhet vardagsmat måste den övergångsperiod det 
inneburit för att göra upp och arbeta in nya rutiner nu anses vara över. Dock ställs det 
fortsättningsvis krav vid upphandlingar som ur en rent byggnadsfysisk synvinkel inte 
Kapitel 10 – Diskussion och slutsatser 
 
 
65 
går att uppfylla i det klimat vi bygger. Varför accepterar entreprenörerna sådana krav? 
Orsaken är nog den att det ställs krav vid de flesta entreprenader idag. Om man vill 
fortsätta få jobb måste man ge anbud på de jobb som finns, oavsett om det finns 
orimliga krav eller inte. Man har som entreprenör ett rykte att vara rädd om, och att 
försöka och inte lyckas är inte lika illa som att inte försöka alls. 
 
10.6. Samarbete 
 
Slutligen kan vikten av ett gott samarbete under genomförande av en entreprenad inte 
nog betonas. Ofta bottnar ett gott samarbete i hur t.ex. parternas ombud, kommer 
överens på det personliga planet. Har man lätt för att samtala och är öppen, ger man 
ofta ett intryck av att ha lättare att komma överens. Dock bör det var en del av 
professionalismen i det arbete man utför att vinnlägga sig om att alltid kunna 
upprätthålla en god relation till de parter man samarbetar med. Då alla parter 
anstränger sig för att tillsammans få projektet att gå framåt kan även pengar sparas 
genom färre motsättningar. Så länge det sunda förnuftet får råda och man ser till att 
sakligt diskutera uppkomna problem för att sedan lösa dem tillsammans skulle 
examensarbeten som detta inte behövas.  
Referenser 
 
 
66 
Referenser 
 
Arfvidsson J, Sikander E, Fuktsäkert byggande. Enkätstudie om kunskapsläget. FoU-
Väst rapport 0205. 
 
Boverkets byggregler BBR. Boverket 2006. 
 
Boverkets konstruktionsregler BKR. Boverket 2006. 
 
Brouzokopil T, Fuktsakkunnig, Dry-IT, Stockholm. 
 
BVF, Förordning (1994:1215) om tekniska egenskapskrav på byggnadsverk, m.m. 
 
BVL, Lag (1994:847) om tekniska egenskapskrav på byggnadsverk, m.m. 
 
Byggandets kontraktskommitté, Publikationer. http://www.foreningenbkk.org/ 
publikationer/  
 
Byggsektorns kretsloppsråd, Fuktsäkerhet i byggprocessen – fuktskyddsbeskrivning 
och dokumentation. http://www.kretsloppsradet.com/files/miljöprogram/åtgärds-
program/projektbeskrivning%20030911.pdf 
 
Dahlberg O. Kvalitets- och miljösamordnare, Peab Stockholm Hus 1. 
 
Hus AMA 98. Allmän material- och arbetsbeskrivning för husbyggnadsarbeten. 
Svensk byggtjänst 1998. 
 
Esping B, Ekdahl I, ”Fuktsäkra virket vid bygget”, AMA-nytt nr. 2/2002. 
 
Fäldt J. Platschef, Peab Stockholm Hus1. 
Referenser 
 
 
67 
Josephson P-E, Hammarlund Y, Kvalitetsfelkostnader på 90-talet – en studie av sju 
byggprojekt. FoU-Väst rapport 9608. 
 
Lundqvist B. Entreprenadingenjör, Peab Stockholm Hus 1. 
 
Mataki hemsida, Väggar. http://www.mataki.se/item.asp?id=1285 
 
Must A, Utfackningsväggar – en riskkonstruktion? Aimex AB 2004. 
http://www.aimex.se/WordDokument/utfackningsvaggar.pdf 
 
Miljöbalken, Miljöbalk (1998:808). 
 
Nevander L-E, Elmarsson B, Fukthandbok – praktik och teori. Svensk byggtjänst 
förlag 1994. 
 
Olsson C. Regionchef, Peab Stockholm Hus 1. 
 
PBL, Plan- och bygglag (1987:10). 
 
RA 98 Hus. Råd och anvisningar till Hus AMA 98. Svensk byggtjänst 1998. 
 
Sikander E, Byggherrens arbete för fuktsäker byggnad. FoU-Väst rapport 0504. 
 
Sikander E & Grantén J, Byggherrens krav, styrning och verifiering för fuktsäker 
byggnad. SP rapport 2003:09. 
 
Sikander E, Grantén J, ”Fuktsäkerhet på dagordningen”, Bygg & Teknik nr. 5/2003. 
 
Sandin K, Fukt och värme. Esselte studium 1989. 
 
Referenser 
 
 
68 
Sandin K, Fuktdimensionering ger säkrare byggnader. Byggforskningsrådet 1998. 
 
VVSI hemsida, Vattenskaderapport. http://www.vvsi.se/download/1355/Vattens-
kaderapport%20 komplett.pdf 
 
Ödeen K, Kompendium i byggnadsmaterial. KTH Avdelningen för byggnadsmaterial 
1998.
 
Bilagor 
 
 
69 
Bilagor 
 
A. Miljö- och fuktplan Gullingeskolan 
B. Utdrag ur sakkunnigutlåtande 

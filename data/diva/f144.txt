Inledning I dag i Sverige råder nästan ingen debatt alls om Sverige ska lämna EU. Den politiska enigheten är stor.Varför bildades EU?Den ekonomiska tillväxten var den stora drivkraften bakom bildandet av EU eller Europeiska kol-  och stålgemenskapen (1951) som det ursprungligen hette. De två ursprungliga tankarna bakom unionen var att skapa en inre marknad för kol och stål samt att bevara freden i Europa. EU utvidgas ständigt då nya länder söker medlemskap. Fördelar Den ekonomiska fördelen med unionen är att en inre marknad har skapats. Denna inre marknad innebär fri rörlighet för kapital, varor/tjänster och människor.EU:s fredsbevarande uppgift har fungerat väl. Det har inte varit något krig inom EU:s gränser på över 50 år. Under 90-talet var det inbördeskrig på Balkan, det landet (f d Jugoslavien) som var i krig var inte medlem i EU. Det är möjligt att om Jugoslavien hade varit medlem hade kriget kunnat undvikas. För att bli ny medlem i EU ställs väldigt höga krav på ansökande länder. Det krävs bland annat att de nya medlemmarna ska ha en fungerande demokrati, ett fungerande rättssystem samt värna om de mänskliga rättigheterna. Den mest aktuella frågan inom EU är miljöproblematiken i världen. Miljöfrågan kan inte lösas utan samarbete över gränserna.NackdelarSverige betalar en årlig avgift på cirka 25 miljarder kronor för sitt medlemskap i EU och ca 13 miljarder går tillbaka i form av bidrag. Sverige är alltså nettobidragsgivare till EU.Sverige är ett litet land och detta gör att vårt inflytande i EU-parlamentet och Ministerrådet inte blir särskilt stort. Tyskland, Storbritannien och Frankrike är de länder som har störst inflytande. Som en konsekvens av detta blir vårt politiska inflytande begränsat. På arbetsmarknaden har den svenska modellen med kollektivavtal ifrågasatts och kommer troligtvis att försvagas i framtiden. Till exempel kan en löntagare från ett annat land i unionen komma till Sverige och arbeta för lägre lön än vad som gäller för svenska kollektivavtal. I förlängningen kan detta komma att utgöra ett hot för den svenska modellen.Beslut som fattas ovanför respektive medlemsstat är ett resultat av EU:s överstatlighet, detta är ständigt under diskussion då varje medlemsstat vill värna om sina egna intressen.Fördjupning av frågeställningenDet finns många argument som talar för ett fortsatt medlemskap samtidigt som det finns en mängd argument som talar för motsatsen.De största fördelarna med att vara med i EU är som tidigare nämnts den fria rörligheten, den inre marknaden/ekonomisk tillväxt, fred och miljöfrågor. Personligen anser jag den fria rörligheten och miljöfrågan som viktigast vilket jag kommenterar mer nedan. Det som är bra med den fria rörligheten är alla möjligheter att flytta och studera utomlands. Att till exempel åka till andra länder i Europa för att studera innebär att man får en massa livserfarenheter som man kommer ha nytta av; ·	man lär sig att klara sig utan sina föräldrar,·	man får möjligheten att lära sig ett eller flera språk flytande,·	man får insikt i andra kulturer och miljöer, något som alltid är utvecklande.Att åka utomlands och studera kostar naturligtvis pengar, vilket innebär att inte alla kommer att ha råd. Jag anser att EU ska använda sina medlemspengar (avgifter) till att ge stipendier till sökande så att många fler får möjlighet att studera utomlands. Ett av de största skälen till att fortfarande vara med i EU är miljön. Miljöarbetet måste genomföras över gränserna och att enbart satsa på vår egen miljö tjänar ingenting till eftersom Sverige är helt beroende av de andra ländernas miljöarbeten. Idag satsar EU mycket på att miljön ska förbättras och alla medlemsländer måste ta till förebyggande medel för att uppnå de krav EU ställer. Ett sätt att ytterligare förbättra miljön är att lagstifta om att alla EU länder ska avsätta en viss procent av sin BNP till miljöfrågor. De nya medlemsländerna har en sämre ekonomi och genom mitt förslag får de vara med och betala men de rikaste länderna kommer att betala mest.Den inre marknaden är en av grundstenarna i EU-samarbetet, De möjligheter som den inre marknaden ger till ökad export och den prispress som uppstår genom ett större utbud och ökad konkurrens lämnar ett viktigt bidrag till den samhällsekonomiska utvecklingen. Genom arbete på detta område förbättras det europeiska näringslivets långsiktiga konkurrenskraft och tillväxt. Detta gynnar Sverige eftersom med ett större utbud av tillverkare kan man välja de som har lägst pris och detta gör att andra företag måste sänka sina priser och på detta sätt blir det en ständig prispress.Man behöver dock inte vara med i EU för att ta del utav den inre marknaden, man kan istället vara med i EFTA. EFTA är förkortning av "European Free Trade Association". Man behöver alltså inte vara med i EU om man söker en stabilare och kraftigare ekonomi. Jag ser EFTA som ett alternativ ifall Sverige skulle vilja dra sig ur EU. Detta är även ett alternativ för fattigare länder som vill skapa en bättre ekonomi.Av de nackdelar jag nämnt i inledningen anser jag att frågan om inflytande är viktigast. Den handlar om demokrati.Frågan är om det är rimligt att t ex länder med större befolkningsmängd ska ha mer inflytande i EU. Tyskland har 80 st fler ledamöter i Europaparlamentet än Sverige! Det kan tyckas vara rimligt att så är fallet men mindre länder med mindre befolkning får det då svårare att få igenom sina förslag i EU.Detta är en sak man skulle kunna förändra tex genom min radikala ide att länder med färre ledamöter ska få ett veto per år. Fördelen blir att mindre länder får en chans att hävda sig. Nackdelen blir att antalet veton kan bli för många och det kan leda till samarbetsproblem. SlutsatsSka Sverige fortsätta vara med i EU? Enligt min uppfattning överväger fördelarna nackdelarna och tanken på ett gemensamt Europa är långsiktigt det enda rätta och det finns inget riktigt trovärdigt alternativ till medlemskapet i EU. Vi är ömsesidigt beroende av varandra på gott och på ont.Rent legalt finns också mycket stora hinder till att lämna EU då EU-fördraget inte ger någon möjlighet till att avbryta och/eller lämna samarbetet. Lite förenklat kan man säga att vi sitter i samma båt och vi måste ro den iland tillsammans!
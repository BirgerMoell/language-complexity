1 
 
 
 
 
Additiv tillverkningstekniks potential 
att inom en snar framtid användas för 
att konstruera enfamiljshus 
av 
Erik Ehrnström 
Marcus Demir 
 
 
 
 
 
 
 
 
 
 
 
MG104X Examensarbete inom teknik och management  
Stockholm, Sverige 2013 
2 
 
Sammanfattning: 
Vid additiv tillverkning så skapar man en produkt genom att sammanfoga material, till 
skillnad från traditionella maskinbearbetningsmetoder som är så kallade subtraktiva 
tillverkningsmetoder där en produkt skapas genom att material tas bort från ett 
råmaterial. I denna tillverkningsmetoden så utgår man från en CAD-modell av 
produkten. Vid produktionen så läser den additiva tillverkningsmaskinen hela tiden av 
modellens tvärsnitt och lägger på material lager för lager tills produkten är färdig. 
Syftet med detta arbete är att undersöka om additiva tillverkningsmetoder kan 
användas för att ersätta konventionella byggmetoder vid byggandet av enfamiljshus i 
framtiden. I arbetet undersöks även i vilken utsträckning som detta kan ske. För att 
besvara på detta så undersöks, förutom konventionella byggmetoder, även bygge av 
hus genom att använda prefabricerade byggelement, då detta eventuellt kan vara en 
konkurrent till de additiva tillverkningsmetoderna. Byggprocessen i vardera 
byggmetoden och viktiga aspekter som bör tas hänsyn till granskas för att få ett 
underlag till en jämförelse mellan för- och nackdelarna hos de olika metoderna. De 
aspekter som jämförs är följande: Arbetssäkerhetsmässiga, ekonomiska, 
miljömässiga, vissa kvalitetsmässiga, tidsmässiga och eventuella begränsande 
aspekter. 
Efter att ha analyserat denna information så dras slutsatsen att det för nuvarande 
endast finns en additiv tillverkningsmetod som har möjligheten att bygga enfamiljshus 
inom en snar framtid och den kallas ”Contour Crafting”. Anledningen till detta är att 
det inte finns någon annan additiv tillverkningsmetod som är utvecklad för storskalig 
produktion och som anses ha de tekniska möjligheterna att bygga enfamiljshus inom 
en snar framtid. 
Denna additiva tillverkningsmetod anses ha betydande fördelar i många viktiga 
aspekter jämfört med båda de andra byggmetoderna. Exempelvis så är den 
ungefärligen 50 gånger mer tidseffektiv, jämfört med konventionella byggmetoder, på 
att bygga ett hus från att förarbetet till husgrunden är färdig till att ett omöblerat hus 
är klart. Arbetets slutsats är att det är tekniskt rimligt att den additiva 
tillverkningsmetoden kan bygga enfamiljshus inom en snar framtid och i en stor 
utsträckning. De faktorer som begränsar denna utsträckning är att metoden inte kan 
använda lika många olika typer av byggmaterial som de andra metoderna och att 
den möjligen inte uppfyller olika områdens byggnormer som konventionella 
byggmetoder och husbygge genom prefabricerade byggelement uppfyller.  
Data som används i arbetet kommer från vetenskapliga artiklar, litterära verk, en 
intervju med en industridoktorand från KTH och en mailkorrespondens med 
uppfinnaren av Contour Crafting. 
3 
 
Abstract: 
Additive manufacturing is a process in which a product is created by joining material 
together, as oppose to traditional machine manufacturing processes which are so 
called subtractive manufacturing methods where a product is created by removing 
material form a raw material. In this manufacturing method a CAD-model of the 
product is created. In the production the additive manufacturing machine constantly 
reads the models cross section and adds material layer by layer until the product is 
finished. 
The purpose of this work is to examine whether or not additive manufacturing 
methods can be used to replace conventional building methods when constructing 
single family houses in the future. In this work it is also examined to what extent this 
could be possible. To answer this examinations, besides those on conventional 
methods, are also carried out on a method of building houses with prefabricated 
building elements, as this could be a potential competitor to the additive 
manufacturing methods. The building process of each of the building methods and 
important aspects that should be taken into account are investigated to give the basis 
to make a comparison between the pros and the cons of the different methods. The 
aspects that are compared are as follows: Work safety-related, economical, 
environmental, certain qualitative, temporal and potentially limiting aspects. 
After analyzing this information a conclusion is made that there is only one additive 
manufacturing currently has the potential to build single family houses in a near 
future and this method is called “Contour Crafting”. The reason for this is that there 
isn't any other additive manufacturing process that is developed for large-scale 
production and which is deemed to have the technical possibility to build single family 
homes in a near future. 
This additive manufacturing method is deemed to have substantial benefits in several 
important aspects in comparison to both the other building methods. For instance it's 
about 50 times as time efficient, compared to conventional building methods, when it 
comes to building a house from the point in which the preparatory work of the house 
foundation is finished to having a complete unfurnished house. The conclusion of this 
work is that it is technologically possible for the additive manufacturing method to be 
used to build single family houses in a near future and to a great extent. The factors 
which limits this extent is that the method can't use as many different types of 
building materials as the other methods and that it might not be able to fulfill different 
areas building codes which conventional building methods and houses built by 
prefabricated building elements fulfill.     
The data that has been used in this work comes from scientific papers, literary works, 
an interview with an industrial doctoral student from KTH and a mail correspondence 
with the inventor of Contour Crafting. 
4 
 
Förord: 
Vi vill tacka de som har hjälpt oss under vår arbetsprocess och medverkat till att vi 
har fått fördjupade kunskaper inom additiva tillverkningsmetoder, befintliga 
byggmetoder och byggbranschen i sin helhet.  
Först vill vi tacka vår handledare Lasse Wingård som har hjälpt oss under 
arbetsprocessen och gett oss konstruktiv feedback. Vi vill även tacka honom för att 
han hjälpte oss att komma i kontakt med vår intervjukälla Robert Gerth. 
Under intervjun med Robert Gerth så fick vi mycket värdefull information och även 
generella tips. Detta vill vi tacka honom för. Vi vill tacka Dr. Behrokh Khoshnevis för 
de svar han gav oss på våra mailfrågor, vilket redde ut vissa frågetecken. 
Till sist vill vi tacka Fredrik Allard och Filip Kotsambouikidis för den givande 
konstruktiva kritik som de gav oss. 
 
 
 
 
 
 
 
 
 
 
 
 
5 
 
Innehållsförteckning 
Inledning .................................................................................................................................................. 7 
Bakgrund om additiv tillverkningsteknik ............................................................................................. 7 
Problemformulering ............................................................................................................................ 9 
Syfte och mål ....................................................................................................................................... 9 
Avgränsningar .................................................................................................................................... 10 
Metod ................................................................................................................................................ 10 
Sätt att närma sig ämnesområdet ................................................................................................. 10 
Val av studieobjekt ........................................................................................................................ 10 
Datainsamlingsmetod .................................................................................................................... 11 
Analysarbetet ................................................................................................................................ 11 
Teorins roll ..................................................................................................................................... 12 
Självkritisk granskning ................................................................................................................... 12 
Husbygge genom konventionella byggmetoder ................................................................................... 13 
Husbygge genom användning av byggmoduler .................................................................................... 14 
Husbygge genom additiv tillverkning .................................................................................................... 15 
Hittills genomförda experiment med CC ........................................................................................... 18 
Viktiga aspekter att ta hänsyn till vid de olika metoderna för husbygge .............................................. 20 
Arbetssäkerhetsmässiga aspekter ..................................................................................................... 20 
Ekonomiska- och tidsmässiga aspekter Effektivitet .......................................................................... 21 
Korruption ..................................................................................................................................... 22 
Arbetskraft och investeringskostnader ......................................................................................... 22 
Transport ....................................................................................................................................... 22 
Tid på byggplatsen ......................................................................................................................... 23 
Eventuella begränsande aspekter  Material ..................................................................................... 23 
Byggnormer ................................................................................................................................... 23 
Kvalitetsmässiga aspekter ................................................................................................................. 24 
Hållfasthet ..................................................................................................................................... 24 
Väggytor ........................................................................................................................................ 24 
Miljömässiga aspekter ....................................................................................................................... 24 
Materialförluster ........................................................................................................................... 24 
Värmeförluster .............................................................................................................................. 24 
Analys och slutsatser ............................................................................................................................. 25 
6 
 
Byggprocesserna och additiva tillverkningsmetoders rimlighet att bygga enfamiljshus inom en snar 
framtid. .............................................................................................................................................. 25 
Vilken utsträckning som additiva tillverkningsmetoder kan konkurrera med de andra 
byggmetoderna ................................................................................................................................. 26 
Slutsats kring frågeställningen .......................................................................................................... 29 
Reflektioner ........................................................................................................................................... 29 
Framtida arbeten ................................................................................................................................... 30 
Referenser ............................................................................................................................................. 31 
Bilaga ..................................................................................................................................................... 32 
Mailkorrespondens med Dr. Behrokh Khoshnevis ............................................................................ 33 
 
 
7 
 
Inledning 
Vi har länge känt att additiv tillverkning är ett ämne som det hade varit intressant att 
få en djupare kunskap inom. Vi kände att det hade varit mest intressant att 
undersöka dess framtidspotential, då vi har fått uppfattningen av att tekniken kan 
komma att bli revolutionerande inom flera olika områden som t.ex. inom sjukvården 
för att printa organ, som logistiklösning vid krigföring, på rymdresor för att printa 
reservdelar eller genom att använda additiv tillverkning för att bygga hus. 
I denna rapport väljer vi att titta närmare på om additiv tillverkning inom en snar 
framtid (uppskattningsvis inom 15år) kommer att kunna användas för att bygga 
enfamiljshus och sedan undersöker vi om metoden kan konkurrera med de befintliga 
byggmetoderna. Med enfamiljshus så menar vi 1-2 våningshus med 150-200 
kvadratmeters boyta. En av anledningarna till att vi valde detta användningsområde 
var att det kändes relevant för vår inriktning då det är en automatiserad process som 
sker med hjälp av robotar. En annan anledning var att det vid en första anblick 
verkade vara en väldigt intressant teknik, som eventuellt kan revolutionera byggandet 
av hus. 
 
Bakgrund om additiv tillverkningsteknik 
 
Vid additiv tillverkning (AT) så skapar man en produkt genom att sammanfoga 
material, till skillnad från traditionella maskinbearbetningsmetoder som är så kallade 
subtraktiva tillverkningsmetoder där en produkt skapas genom att material tas bort 
från ett råmaterial. Det finns flera olika typer av additiva tillverkningsmetoder som 
skiljer sig åt genom att de använder olika material och ibland kräver stödmaterial för 
att skapa produkten [Arcam, 2012].  
De som alla dessa metoder har gemensamt är den generella processen som börjar 
med att en designer skapar en digital tre-dimensionell modell, en så kallad 3D 
Computer Aided Design modell (3D CAD-modell). CAD-modellen överförs sedan till 
en additiv tillverkningsmaskin som läser av modellen och använder den som ritning 
när den tillverkar produkten. Innan tillverkningen påbörjas så ställer man in 
maskinens parametrar efter hur man vill skapa produkten som t.ex vilken 
lagertjocklek som ska användas. Vid tillverkningen så läser maskinen hela tiden av 
modellens tvärsnitt och lägger på material lager för lager tills allt material har lagts 
på. När maskinen är färdig så kan produkten tas bort från maskinen och man kan 
påbörja eventuella efterbehandlingar som krävs för att få en färdig produkt. Exempel 
på efterbehandlingar är: Slipning, borttagning av stödmaterial eller målning av 
produkten. 
Den resulterande produkten blir aldrig precis som CAD-modellen då lagerna som 
maskinen lägger alltid har en viss tjocklek(Figur 1). Produkten blir mer lik sin CAD-
8 
 
modell ju tunnare lagerna är och den behöver då mindre efterbehandling. Det är en 
dyrare process att göra en produkt med tunnare lager då det tar längre tid och det 
kan kräva en dyrare maskin som klarar av att göra de tunnare lagerna. 
 
 
 
 
 
 
 
 
 
 
 
Figur 1: Den övre bilden visar produktens CAD-modell och de undre bilderna illustrerar hur 
lagernas tjocklek påverkar hur lik produkten blir sin CAD-modell vid additiv tillverkning. 
 
Vid användandet av andra tillverkningstekniker så behövs det betydligt mer 
processplanering då man i förväg måste bestämma i vilken ordning olika delar av 
produkten ska skapas och vilka verktyg som ska användas för att skapa produktens 
olika geometriska former. Additiva tillverkningsmetoder kan använda stödmaterial för 
att enkelt göra komplexa geometriska former [Gibson, 2010]. Denna förmåga gör att 
additiva tillverkningsmetoder är konkurrenskraftiga mot konventionella 
tillverkningsmetoder vid tillverkning av geometriskt komplexa produkter.  
Idag används additiv tillverkningsteknik för att till exempel producera ortopediska 
implantat av titan och flygkomponenter av titanlegeringar. Teknologin passar bra till 
dyra material som titan då den har minimalt materialspill. Den möjliggör även 
produktion av individuellt anpassade implantat som hade varit för dyrt och tagit för 
mycket tid att framställa med konventionella tillverkningsmetoder [Arcam, 2012].  
 
 
 
9 
 
Problemformulering 
 
Vår Frågeställning lyder: 
”Kan additiva tillverkningsmetoder i framtiden ersätta konventionella 
byggmetoder vid byggandet av enfamiljshus och i så fall i vilken 
utsträckning?” 
 
Vi valde att lägga till ”....och i så fall i vilken utsträckning?” till vår initiala frågeställning 
för att undersöka vilka begränsningar metoden har om det nu visar sig att den bara 
kan ersätta konventionella byggmetoder i vissa fall.  
För att få ett grepp om konkurrerande byggmetoder så valde vi att även undersöka 
husbygge med prefabricerade byggelement (modulbygge) då dessa kan påverka i 
vilken utsträckning som additiva tillverkningsmetoder kan ersätta konventionella 
byggmetoder. 
Vi formulerade delfrågor och besvarade dessa löpande i arbetet för att hjälpa oss dra 
en slutsats om den mer övergripande frågeställningen. Dessa var: 
 
Hur fungerar principerna att bygga enfamiljshus med additiva 
tillverkningsmetoder, konventionella byggmetoder respektive prefabricerade 
byggelement? 
 
Hur långt har de additiva tillverkningsmetoderna kommit idag och vad finns 
kvar att utveckla? 
 
Vilka för- och nackdelar har respektive metod i aspekter såsom ekonomiska, 
miljömässiga, arbetssäkerhetsmässiga, kvalitetsmässiga, tidsmässiga och 
eventuella begränsande aspekter? 
 
Syfte och mål 
 
Syftet med arbetet är att på ett illustrativt och begripligt sätt översiktligt redogöra för 
de olika metoderna för att sedan kunna gå in på djupet och undersöka och analysera 
specifika aspekter i vardera metod. Målet är att jämföra additiva tillverkningsmetoder 
och konventionella byggmetoder vid byggandet av enfamiljshus. Utifrån dessa 
jämförelser ska vi analysera och argumentera för och emot, huruvida additiv 
tillverkningsteknik kan vara en lämpligare metod att bygga enfamiljshus med i 
framtiden och i så fall i vilken utsträckning. 
 
 
 
 
10 
 
Avgränsningar 
 
Vi har avgränsat oss till att i den fortsatta rapporten titta på additiv tillverkning vid 
konstruktion av enfamiljshus och vi har därmed valt att inte lägga fokus på t.ex. 
höghus, lägenhetskomplex och skyskrapor. 
Anledningen till att vi avgränsade oss till enfamiljshus är för att det inte finns så 
mycket information tillgänglig om hur tekniken kan användas för att konstruera större 
byggnader. 
Då vi undersöker de olika byggmetodernas generella byggprocesser så har vi valt att 
titta på hur byggande av betonghus går till för att enklare kunna jämföra de olika 
processerna. I resten av rapporten så avgränsar vi oss dock inte till att endast 
undersöka betong som byggmaterial. 
Efter mycket informationssökning så inser vi att vi är tvungna att lägga fokus på 
själva byggprocessen och inte på förarbete som inkluderar designen och ritningen av 
huset då det i princip inte finns någon information om detta inom de additiva 
tillverkningsmetoderna. Majoriteten av all forskning inom området har fokuserat på 
byggtekniken. 
 
Metod 
Sätt att närma sig ämnesområdet 
Då denna rapport handlar om en tekniks framtidspotential så började vi med att 
undersöka hur tekniken fungerar idag, för att sedan övergå till att undersöka teorier 
om hur den kan användas i framtiden. Vi tittade även på hur konventionella 
byggmetoder och modulbygge används idag och dess framtidspotential. 
 
Val av studieobjekt 
För att få fram information om hur additiv tillverkning fungerar så har vi letat efter 
litterära källor och vi hittade en bok där författarna är forskare inom ämnet. David W 
Rosen, som är en av de tre författarna till vår källa om additiv tillverkning, är en 
civilingenjör som aktivt forskar inom området ”Computer Aided Design”(CAD). Som 
källa till hur tekniken används idag så har vi letat efter information från den befintliga 
industrin. Vi hittade information från Arcam AB som är ett svenskt bolag inom den 
additiva tillverkningsindustrin där de tillhandahåller produkter som ortopediska 
implantat och flygkomponenter.  
Vi har sökt information på Google Scholar och KTH:s bibliotek för att hitta vilka teorier 
det finns om hur additiv tillverkningsteknik kan användas för att bygga hus i framtiden 
och vilka experiment som har lyckats genomföras idag. Vi har även haft 
11 
 
mailkorrespondens med Dr. Behrokh Khoshnevis som är uppfinnaren till en additiv 
husbyggarmetod som kallas Contour Crafting. 
För att få fram information om de andra byggmetoderna så har vi använt litterära 
källor, vetenskapliga artiklar och en intervju med Robert Gerth, industridoktorand på 
KTH och anställd hos PEAB(tidigare anställd hos NCC). 
När vi har letat efter annan information om aspekter kring byggmetoderna så har vi 
letat efter information från professionella inom ämnet. Exempel på detta är att 
statistiken över antalet arbetsplatsolyckor i byggbranschen är tagen från Björn 
Samuelson som är arbetsmiljöexpert på Sveriges Byggindustrier. 
Vi har medvetet valt att använda information från källor som är högst 15 år gammal i 
jämförelsen av viktiga aspekter. Detta då vi anser att jämförelsen skulle få mindre 
relevans om äldre källor användes. 
 
Datainsamlingsmetod 
 
För att samla in data från källor så har vi skummat igenom informationen för att se 
vad som är relevant för vårt arbete. Efter att ha fått en uppfattning av vilka delar som 
är användbara för oss så har vi läst igenom dessa delar grundligt och sedan har vi 
själva översatt och strukturerat upp intressant information i punktform för att sedan 
lätt kunna använda detta i vårt arbete. 
Vi har även fått information från en mailkorrespondens och en intervju. 
 
Analysarbetet 
 
Vi har letat efter information om viktiga aspekter vid byggandet av enfamiljshus med 
additiva tillverkningsmetoder och motsvarande information för konventionella 
byggmetoder och metoder med prefabricerade byggelement. I vår analys har vi 
jämfört de viktiga aspekterna från vardera metod och sedan argumenterat för vilken 
teknik som kommer att vara fördelaktig att använda vid byggandet av enfamiljshus i 
framtiden. 
Under skrivandet av rapporten så har vi brutit ner frågeställningen i delfrågor som 
besvaras löpande i olika kapitel. I analysdelen har vi sedan bundit ihop informationen 
från kapitlen för att utifrån dessa dra slutsatser kring frågeställningen. 
I analysen så har vi undersökt de olika aspekterna ur kundens, byggföretagets och 
samhällets perspektiv. 
 
12 
 
Teorins roll 
 
Då detta är en framtidsteknik så är teorins roll extremt viktig i vår undersökning 
eftersom allt ännu inte har kunnat bevisas i experiment. Denna information 
komplimenteras genom information från en genomförd intervju och en 
mailkorrespondens. 
 
Självkritisk granskning 
Vi hade svårt att hitta hur lång tid det tar att bygga ett enfamiljshus med 
konventionella byggmetoder då det kan skilja sig åt en väldigt mycket. Efter att ha 
studerat flera olika källor, jämfört hur lång tid de hävdade att det ungefär tar och 
diskuterat detta med Roberth Gerth så kom vi fram till en tidsestimering. Denna 
information är mycket ”mellan tummen och pekfingret”.  
I de flesta vetenskapliga artiklarna om additiv tillverkning vid husbygge så har Dr. 
Behrokh Khoshnevis varit en av författarna. Anledningen till att Dr. Behrokh är ett 
återkommande namn i dessa vetenskapliga artiklar är att det är han som ligger i 
framkanten när det gäller att utveckla metoder för att använda additiv 
tillverkningsteknik för att bygga hus. Då artiklarna har skrivits tillsammans med flera 
andra forskare så har vi valt att använda dessa i vår rapport.  
 
 
 
13 
 
Husbygge genom konventionella 
byggmetoder 
 
Vid användandet av konventionella byggmetoder så börjar man med att gräva bort 
marken där grunden ska byggas. Man lägger sedan ett lager av grus för att dränera 
bort vatten och förbereder VVS- (Värme, ventilation och sanitet), el- och 
kommunikationsledningarna som ska dras till huset [Gerth, 2013]. När gruset har 
lagts och alla ledningar är på plats så skapar man en form för grunden och sedan 
gjuts grunden i betong. Grunden är viktig för att strukturen som man bygger på 
grunden ska bli stabil [Haji Ali, 2006]. Ett exempel på vad som kan hända när 
grunden inte byggs på ett korrekt sätt kan man se om man tittar på det lutande tornet 
i Pisa (se Figur 2). 
  
Figur 2: Lutande tornet i Pisa lutar på grund av att tornets grund konstruerades felaktigt. Den ena 
sidan av grunden klarade inte av tornets vikt vilket har resulterat i att tornet nu lutar. 
Efter att grunden är färdig så brukar man bygga husets stomme. När man använder 
sig av betong så använder man sig av formar gjorda av t.ex. plyfa. Plyfaskivorna 
sätts upp så att de omringar det väggområde som ska gjutas. När skivorna är på 
plats så kan man armera och lägga in rör. Rören läggs dit så att man ska kunna dra 
ledningar igenom väggen när den är färdiggjuten. När all eventuell armering och alla 
rör är på plats i formen så fyller man formen med betong och låter det stelna. 
Plyfaskivorna tas sedan bort och en väggsektion är därmed gjuten. Taket byggs på 
ett liknande sätt. Då används även stålbalkar som fungerar som ett skelett som 
förstärker taket när det är färdiggjutet i betong.  
När väggarna är klara så sätter man in fönster och tätar där det behövs. Väggarna får 
ojämna ytor och man måste därför efterbehandla väggytorna med spackel. 
Avslutningsvis så målas hela huset. 
Hela denna byggprocess sker på husets tomt och innefattar en mängd olika 
människor i många olika arbetsgrupper. Exempel på arbetsgrupper som krävs på en 
14 
 
konventionell byggarbetsplats någon gång under byggprocessen är: Rörmokare, 
kakel- och klinkerssättare, elektriker, ventilationsmontörer, träsnickare, betongare 
och målare. Dessa olika arbetsgrupper kommer oftast från olika företag och alltså 
inte från byggfirman. Det är byggledarens uppgift att koordinera alla dessa 
arbetsgrupper från de olika företagen under byggprocessen [Gerth, 2013]. 
Husbygge genom användning av 
byggmoduler 
 
Byggmoduler är benämningen på prefabricerade byggelement som mer eller mindre 
är färdiga då de anländer till byggplatsen [Smith, 2010]. Den generella processen då 
man bygger hus med byggmoduler är lik den vid användandet av konventionella 
byggmetoder förutom att det finns vissa väsentliga skillnader. Man bygger fortfarande 
väggarna, balkarna och taket etcetera på ett liknande sätt, men de byggs i en fabrik 
istället för på byggplatsen. Man kan även efterbehandla alla ytor i fabriken genom att 
spackla, måla eller tapetsera om så önskas. När man bygger byggelementen i en 
fabrik så kan man utföra vissa byggmoment parallellt med varandra genom att 
använda olika produktionslinor [Gerth, 2013]. Dessa byggelement byggs så att de 
enkelt kan monteras ihop på plats. När alla element är klara så paketeras dem. 
Grunden förbereds sedan som vid konventionella byggmetoder och byggelementen 
transporteras till byggplatsen. Där lyfts alla byggelement på plats med hjälp av en 
kran och montering av huset påbörjas (se Figur 3). Efterbehandling av ytorna sker 
sedan om det inte redan har skett i fabriken. Ur ett effektiviseringsperspektiv så är 
det generellt sätt bättre att försöka minimera tiden på byggplatsen, vilket med denna 
metod uppnås genom användningen av prefabricerade byggelement [Smith, 2010]. 
 
 
 
 
 
 
 
 
 
 
Figur 3: Väggmoduler lyfts på plats inför montering av betonghus. 
15 
 
Husbygge genom additiv tillverkning 
 
Det finns tre typer av additiva tillverkningsmetoder inom storskalig additiv tillverkning. 
Dessa är: Contour Crafting, Concrete Printing och D-Shape. Concrete Printing är 
specialiserat på att skapa saker i storleksordningen möbler och skulpturer med en 
över måttbegränsning på 5,4m(längd)x4,4m(bredd)x5,4m(höjd). Metoden är även 
relativt långsam jämfört med Contour Crafting och är ej anpassad för husbygge. D-
Shape är den slöaste av de tre metoderna, ytorna blir grova och metoden har stora 
materialförluster. Denna metod används då det önskas stor designfrihet då den är 
den bästa metoden för friformsprintning. D-Shape är precis som Concrete Printing ej 
anpassad för att bygga hus. Det är endast Contour Crafting är som är 
specialanpassad för att bygga hus och det är denna metod som har störst 
sannolikhet att kunna bygga enfamiljshus inom en snar framtid [Lim, 2011]. Vi väljer 
att i det fortsatta arbetet endast undersöka Contour Crafting då det är den enda 
metoden som kan vara relevant för att besvara vår frågeställning. 
Contour Crafting (CC) håller på att utvecklas av Dr. Behrokh Khoshnevis som är en 
ingenjörsprofessor på "University of Southern California" i USA. Han anser att den 
har potentialen att revolutionera världen.  
 
Det första steget i metoden är att designa en CAD-modell av hela huset. När den 
digitala modellen är färdig så flyttas produktionen till husets byggplats. Tillbehör till 
CC kommer i framtiden kunna förbereda husets grund [Khoshnevis, 2013]. CC 
använder sig av ett slags portalsystem(Figur 4) med en robot som extruderar 
material. Portalsystemet möjliggör att roboten kan röra sig i x-, y- och z-led vid 
byggandet av huset. För att portalsystemet ska kunna röra sig i x-led lägger man ut 
två rälsar parallellt på var sin sida av byggnadsplatsen.  
 
 
 
 
 
 
 
 
Figur 4: På bilden ser vi hur portalsystemet är kopplat till betongfordonet och bygger huset additivt. 
Här har man simulerat byggandet av flera hus efter varandra för effektivisering. 
16 
 
Allt material som behövs för byggandet av huset såsom fönsterramar, ledningar, rör 
och takbalkar måste transporteras till byggplatsen och placeras på rätt plats. När 
portalsystemet är färdigmonterat och allt material är på sin plats kan bygget påbörjas 
[Khoshnevis, 2004].  
För att minimera byggtiden så har det utvecklats en ny mjukvara som räknar ut hur 
portalsystemet ska tillverka huset så effektivt som möjligt. Det har demonstrerats att 
det går upp till 30% snabbare att bygga huset när denna mjukvara optimerar 
portalsystems rutt i jämförelse med den tidigare icke-optimerade rutten [Lim, 2011].  
Husets väggar skapas genom att betong extruderas ur ett munstycke som hänger 
från portalen och hela portalsystem börja röra sig enligt mönstret för den optimala 
byggrutten. Munstycket har två stycken murslevar vid öppningen vars funktion är att 
forma det extruderade materialet så att det blir en jämn yta. Detta fungerar i princip 
som när en krukmakare använder sina händer för att forma sin produkt. Användandet 
av dessa murslevar ger en väldigt god ytkvalité och vinkeln mellan murslevarna kan 
justeras för att uppnå olika former [Khoshnevis, 2001]. Vissa delar av byggprocessen 
kan ske parallellt. När en del av väggen är färdig så kan till exempel munstycket 
fortsätta att bygga på andra väggar medan en annan robot monterar fönsterramar. 
Byggandet av husets tak görs genom att man lägger balkar som ett preliminärt tak 
och sedan förstärker dessa genom att man extruderar betong på dem. Detta sätt 
används även då man bygger hus med två våningar.  
Robotarnas arbete övervakas av operatörer i en kontrollstation på byggplatsen. 
Eftersom CC styrs av en dator kan man med precision få de mängder betong man vill 
ha på de specifika platserna. Därför är det möjligt att ha golv- och väggvärme 
integrerad med CC. 
Det kommer även vara möjligt att ha förstärkande väggar. Efter munstycket har 
extruderat ut ett lager med betong så kommer en annan robot att montera dit 
förstärkande stålkomponenter som en kedja mellan väggkanterna. Sedan kommer 
munstycket lägga ett lager betong och därefter upprepas processen. På samma sätt 
fungerar det med förstärkande golv och tak förutom att man istället monterar ett nät 
av dessa förstärkande stålkomponenter. 
 
 
 
 
 
Figur 5: Simulering av hur en förstärkt vägg och ett tak byggs genom CC. 
 
17 
 
Man kan även använda sig utav fiberarmerad plast. Fibrerna kan vara gjorda av tex 
glas eller kol. Det finns flera olika sätt man har tänkt sig bygga förstärkta väggar med 
fiberarmerad plast. Ett sätt är att det förstärkande materialet kontinuerligt extruderas 
med betongen. Ett annat sätt är att man har ett munstycke parallellt med munstycket 
som extruderar betong, som lägger ut fiberarmerad plast. 
Läggandet av kakel- och klinkers plattor kan automatiseras. En robotarm kan 
leverera plattorna och lägga ett lager klister på väggar och golv. En annan robotarm 
kan sedan välja brickor från en hög och placera dem på det området som har 
behandlats med klister. Dessa robotarmar kan installeras på samma portalsystem. 
 
Figur 6: Simulering av hur plattläggning sker genom CC. 
På grund av CC:s precision av extruderingen av betong, så kommer man skapa hål i 
väggarna för att sedan installera VVS-ledningar. Rören kommer att vara 
förbehandlade med en tillsatsmetall på antingen insidan eller utsidan i slutet av rören. 
Sedan kommer rören att sättas emot varandra och ett värmeelement kommer värma 
området så att de två rören sammanfogas (se Fig 7). 
El- och kommunikationssystemet kommer att installeras automatiskt. Processen 
liknar den då man installerar VVS. En robotarm kommer att greppa komponenten och 
sätta ihop delarna. Den kommer se till att modulen som vägguttaget kommer att 
monteras ihop med är korrekt positionerad (se Fig 8). Det enda manuella arbete som 
krävs är att montera vägguttaget in i modulen. 
 
 
 
 
 
 
 
 
 
 
 
 
Figur 7: Den”röda ringen” värmer området  
Figur 8: Montering av vägguttag                 
så att tillsatsmetallen binder ihop rören 
 
 
18 
 
Det kommer att vara möjligt att måla väggarna medan de byggs och/eller efter de är 
färdigbyggda. En robot som spraymålar väggarna enligt önskemål kommer att vara 
monterad på portalsystemet. Roboten kan antingen ha ett spraymunstycke eller en 
bläckstråleskrivare. Bläckstråleskrivaren ser till att man kan få den tapetdesign man 
vill ha på väggarna [Khoshnevis, 2004]. 
 
 
Hittills genomförda experiment med CC 
 
Det har redan utförts flera lyckade experiment med Contour Crafting-metoden. Det 
har byggts ett portalsystem som kan bäras och monteras av några fåtal män. Man 
har även lyckats ta fram en blandning av betong som kallas för ”smart” betong. 
Denna betong är flytande men stelnar snabbt, så att man kan bygga på nästa lager 
utan att behöva ta pauser för att vänta på att betongen ska stelna. Om man fortsätter 
bygga utan att betongen har hunnit stelna helt så kan hela väggen rasa [Khoshnevis, 
2004].  
De  första konstruktionsexperimenten gick ut på att bygga en helt rak vägg med 
betong emellan för att förstärka väggen (se Figur 9), kort därefter lyckades de 
framställa böjda väggar (se Figur 10) [Lim, 2011]. Portalsystemet har byggt dessa 
väggar utifrån en CAD-modell som har skickats från en dator. I stort sett kan man 
redan idag bygga husets alla väggar i experiment, men rör och ledningar måste 
fortfarande dras igenom väggarna. Man håller nu på att utveckla väggar med hål i sig 
och tanken är att ledningarna ska kunna dras igenom dem (se Figur 11) [Khoshnevis, 
2004]. 
 
 
 
 
 
 
 
 
 
 
Figur 9: Rak vägg byggd av CC         Figur 10: Böjd vägg          Figur 11: Vägg med hål för ledningar 
19 
 
 
I Contour Crafting så har man förutom betong även gjort experiment med gips och 
med lera som extruderingsmaterial. 
Då man använder gips så behöver man montera en värmepistol(500°C) vid 
munstycket. Denna används för att materialet ska torkas likformigt under 
extruderingen. Användandet av gips ger en sämre ytkvalité än då man använder 
betong och kräver i dagens experiment en efterbehandling, något som i framtiden ej 
ska behövas. 
Med lera som material så behövs det ingen värmepistol, men man behöver använda 
en trattformad anordning då man fyller extruderingscylindern med lera för att 
förhindra att det bildas luftporer i den extruderade produkten vilket annars resulterar i 
att det kan förekomma luckor mellan vissa delar av de extruderade lagerna 
[Khoshnevis, 2001]. 
Det har hittills inte utförts några experiment på installation av VVS-, el- och 
kommunikationsledningar. Man har heller inte testat hur förberedelserna till husets 
grund kommer att göras med tillbehören till CC [Khoshnevis, 2013]. 
Man håller nu på att utveckla ett munstycke som ska kunna klara av fullskalig 
konstruktion av hus [Khoshnevis, 2001] och den första fullskaliga husprototypen med 
CC tros vara klar om 2 år [Khoshnevis, 2013]. 
 
 
20 
 
Viktiga aspekter att ta hänsyn till vid de 
olika metoderna för husbygge 
 
Det finns många aspekter som man måste ta hänsyn till vid husbygge. De aspekter 
som vi anser vara viktigast och därför väljer att undersöka är: 
Arbetssäkerhetsmässiga, ekonomiska, miljömässiga, vissa kvalitetsmässiga, 
tidsmässiga och eventuellt begränsande aspekter. Detta då vi tycker att det ger en 
god överblick över respektive metods för- och nackdelar. 
Många av dessa aspekter påverkar varandra men nämns endast under sin 
huvudsakliga aspekt nedan. Ekonomiska- och tidsmässiga aspekter ansåg vi dock 
vara så nära relaterade till varandra att vi valde att lägga ihop dessa under en och 
samma rubrik. I analysdelen av rapporten så går vi igenom hur alla dessa aspekter 
påverkar varandra mer grundligt. 
 
Arbetssäkerhetsmässiga aspekter 
 
Byggbranschen är en väldigt skadebenägen bransch och även fast den i Sverige har 
relativt god säkerhet så avled 7 personer i arbetsplatsolyckor inom byggbranschen år 
2011. Antal skador under samma år uppgick till 1.886 av totalt cirka 165.000 
sysselsatta [Samuelson, 2011]. 
Att bygga höghus och skyskrapor medför stora risker för byggarbetarna som arbetar 
på de höga höjderna. De måste klättra och gå på smala stålbalkar, i deras 
arbetsuppgifter ingår att skruva ihop balkar som kommer hängandes från kranar. De 
är därför väldigt utsatta, eftersom minsta felstyrning av kranoperatören kan slå omkull 
eller skada hantverkarna och deras enda säkerhet är en lina. I både Japan och 
Sydkorea har man därför börjat bygga höghus med robotar för att öka 
produktiviteten, säkerheten och förbättra arbetsmiljön [Chu, 2012]. 
Då man bygger hus med konventionella metoder så sker majoriteten av byggandet 
ute på byggplatsen där arbetarna är utsatta för väder och vind, vid modulbygge så 
sker istället majoriteten av detta byggande inne i en fabrik där de kontrollerade 
förhållandena ger en säkrare arbetsmiljö [Gerth, 2013]. När man använder Contour 
Crafting-metoden så är husbygget automatiserad. Då robotarna sköter det mesta av 
arbetet så lämnar det ett väldigt litet behov av mänsklig arbetskraft på byggplatsen. 
 
 
21 
 
Ekonomiska- och tidsmässiga aspekter 
Effektivitet 
 
Effektiviteten hos arbetskraften i byggindustrin hade mellan åren 1964-2000 minskat 
med 10%, under samma period så ökade industrier utanför byggbranschen 
effektiviteten hos sin arbetskraft med över 100% (se Figur 12) [Smith, 2010]. 
 
 
 
 
 
 
 
 
 
 
Figur 12: Figuren visar den historiska utvecklingen av den procentuella effektiviteten hos arbetskraften 
i byggindustrin respektive andra industrier i USA mellan år 1964 och år 2000 
Då man har många olika arbetsgrupper som kommer från många olika företag så har 
är det svårt för byggledaren att ha full kontroll på byggprocessen vilket bidrar till att 
effektivisering försvåras.   
Med modulbyggen så kan processen att producera alla byggelement i en fabrik i 
förväg och sedan förbereda grunden, montera byggelementen, installera ledningar 
och måla väggarna på hustomten tidseffektiviseras med 30-40% jämfört med 
konventionella byggmetoder där i princip allt byggande sker på hustomten. Denna 
effektivisering är både ett resultat av att byggandet sker inomhus och eftersom man 
kan ha flera produktionslinor som arbetar parallellt i fabriken så kan man till exempel 
prefabricera väggarna samtidigt som balkarna. Vid användandet av konventionella 
byggmetoder så görs allt i en specifik ordning och det uppkommer långa ledtider 
vilket bidrar till att vissa byggmoment är tvungna att vänta på att andra byggmoment 
är färdiga innan de kan påbörjas. Effektivisering inom varje byggmoment i 
byggbranschen är något som det satsas mycket pengar på och NCC investerade 
exempelvis miljardbelopp för att effektivisera byggandet av grunden utan att få 
önskade resultat. Contour Craftings automatiserade process ger byggledaren en 
större kontroll över produktionskvalité och produktionseffektivitet [Gerth, 2013]. 
22 
 
Korruption 
 
Korruption är ett stort problem i byggbranschen då det skadar byggprojekts 
effektivitet, vilket i sin tur kan bidra till förseningar och ekonomiska förluster. 
Korruptionen uppkommer på grund av byggprojektens komplexitet med många olika 
uppgifter och för att det är så många olika arbetsgrupper och individer som är 
involverade i dessa uppgifter. Korruption kan ske på alla olika nivåer av byggprojekt, 
från korruption hos statsanställda vid ansökningar av bygglov till korruption hos 
byggarbetare på arbetsplatsen. Det sker även ofta andra brottsliga handlingar i 
samband med korruption som t.ex. utpressning [Nordin, 2011]. Vid konventionella 
byggen så används många underleverantörer och de i sig har även ofta 
underleverantör. Denna situation ger upphov till att det är svårt att ha kontroll över 
alla led i processen och detta medför risk till korruption [Gerth, 2013]. 
 
Arbetskraft och investeringskostnader 
 
Vid konventionella byggmetoder är det ett stort behov av mänsklig arbetskraft med 
en mängd olika arbetsgrupper involverade. Då modulbygge har effektiviserat så 
krävs det färre arbetstimmar per arbetare för varje husbygge. CC har automatiserat 
många av aspekterna vilket minimerar behovet av mänsklig arbetskraft i 
byggprocessen och de flesta konventionella arbetsgrupperna behövs därför inte.  
Konventionella byggmetoder kräver endast att du har material, verktyg och 
arbetskraft. Modulbygge kräver förutom detta även investeringskostnader i en fabrik 
och man måste förbereda produktionslinor [Gerth, 2013]. Vid användning av CC så 
behövs det ett portalsystem. Detta portalsystem kommer, enligt metodens grundare, 
uppskattningsvis att kosta $500k (motsvarande ungefär 3,25 miljoner kronor) 
[Khoshnevis, 2013]. 
 
Transport 
 
Transport av prefabricerade byggelement medför dyrare transportkostnader då de 
inte kan paketeras lika volymseffektivt i jämförelse med konventionella byggmetoder 
då man bara transporterar dit råmaterial som kan paketeras effektivare. Denna extra 
kostnad för transportering av byggelement kan dock anses vara försumbar i 
jämförelse med de logistiska fördelarna som modulbygge bidrar till på byggplatsen 
[Gerth, 2013]. 
Det finns i princip ingen information om transport av CC-system, men i de experiment 
som har gjorts så har portalsystemet kunnat förflyttas och monteras av ett fåtal 
personer. Råmaterialet kan transporteras på samma sätt som vid konventionellt 
byggande. 
23 
 
Tid på byggplatsen 
 
Eftersom man kan använda sig av ”smart” betong och robotar i CC-metoden så blir 
det väldigt få pauser på arbetsplatsen och uppskattningsvis så kommer metoden att 
kunna konstruera ett ”husskal” på under 24 timmar. Med denna tid menas tiden från 
att allt är framme på tomten redo att börja konstruera huset och förarbetet till grunden 
är klart, till dess att alla väggar och tak på huset är konstruerade, alla VVS-, el- och 
kommunikationsledningar är installerade och väggarna är spraymålade [Khoshnevis, 
2004]. Tiden det tar för att få detta resultat med konventionella metoder variera 
väldigt mycket, men när arbetskraften och materialet väl är på tomten kan man 
uppskatta att det tar runt 2 månader. Motsvarande tid på byggplatsen vid byggandet 
av enfamiljshus med modulbygge är ungefär 3 dagar [Gerth, 2013]. Endast 5-15% av 
byggandet sker på byggplatsen då man använder sig av moduler, resten byggs i 
förväg inne på fabriken [Smith, 2010]. 
 
Eventuella begränsande aspekter 
 
Material 
 
De prefabricerade byggelementen kan skapas av i princip alla de material som 
konventionella byggmetoder använder. Hus kan med modulbyggesmetoden byggas i 
alla de tre vanligaste byggmaterialen: betong, trä och stål. Förutom dessa kan man 
använda andra metaller(t.ex aluminium), keramer, polymerer eller kompositmaterial 
vilket ger en stor frihet vid valet av material [Smith, 2010]. 
Contour Crafting kommer förutom betong, gips och lera även kunna använda trä med 
epoxi [Khoshnevis, 2013]. Man kan även använda lokala material från byggområdet 
som sand, grus och armeringsfibrer. Dessa kan blandas och användas för 
extrudering i CC-processen [Khoshnevis, 2004]. 
 
Byggnormer 
 
Byggnormer i olika städer och länder kan variera rejält och med CC så kommer 
husets byggspecifikationer i framtiden att kunna kontrolleras med de lokala 
byggnormerna för att undersöka om de uppfyller alla dessa krav. Detta är ännu 
relativt outvecklat då fokuset har legat på att utveckla byggtekniken [Khoshnevis, 
2004]. Mindre byggnader som enfamiljshus har generellt sett betydligt färre byggkrav 
[Gerth, 2013]. 
 
 
24 
 
Kvalitetsmässiga aspekter 
Hållfasthet 
 
Väggarna i CC kan göras i betong och har  
god hållfasthet(se Figur 13) som kan förbättras 
ytterligare genom att förstärka väggarna  
med armering [Khoshnevis, 2004]. 
 
 
 
 
              Figur 13: En experimentellt skapad vägg med CC 
Väggytor 
 
Då man använder murslevar på munstycket i CC så blir ytkvalitén så bra att de inte 
behöver några extra ytbehandlingar utan ett spraymålningssystem kan integreras 
med CC för att måla väggarna i önskad färg direkt [Khoshnevis, 2004]. Vid 
användning av någon av de andra metoderna så behöver man efterbehandla ytorna 
innan de är redo att målas.  
 
Miljömässiga aspekter 
Materialförluster 
 
Vid husbygge så finns det alltid en viss mängd materialförluster på grund av att man 
t.ex. kör dit hela gipsskivor som måste måttanpassas där resterna slängs. Det händer 
även ofta att man kör dit mer material än vad som krävs och vädret kan slita på 
materialet när det ligger på byggplatsen, vilket gör att man inte kan använda detta 
material vid nästa byggprojekt. Detta material blir istället till avfall. 
När det kommer till konventionella byggmetoder så kastas ungefär mellan 10-20% av 
byggmaterialet. Vid modulbyggesmetoden, då bygget sker i en fabrik, så kan man 
halvera dessa materialförluster [Gerth, 2013]. 
 
Värmeförluster 
 
Modulbygge är upp till 80% mer effektiva på att förhindra värmeförluster i huset i 
jämförelse med konventionella byggmetoder [Smith, 2010]. Anledningen till detta är 
att husen blir mycket tätare då du använder moduler och du får inte samma skarvar 
som du får i konventionella byggmetoder när hantverkare bygger väggarna på plats. 
Hus byggda med Contour Crafting skulle man kunna likna med en enda stor modul 
vilket medför att det inte finns några skarvar alls. Det sänker värmeförlusterna 
ytterligare i huset [Gerth, 2013]. 
25 
 
Analys och slutsatser 
 
Efter att ha undersökt de olika byggmetodernas byggprocesser och viktiga aspekter 
kring respektive metod så har vi funnit fördelar och nackdelar med vardera 
tillverkningsmetod.  
Vi har valt att först analysera de olika byggprocesserna och sedan om den additiva 
tillverkningsmetoden rimligen kan klara av att bygga enfamiljshus inom en snar 
framtid. Slutsatserna som vi har dragit från analysen redovisas tillsammans med 
denna analys. Efter detta så analyserar vi hur de olika byggmetoderna förhåller sig till 
varandra i viktiga aspekter och analyserar hur dessa påverkar den additiva 
tillverkningsmetodens potential att ersätta konventionella byggmetoder vid byggandet 
av enfamiljshus. Om vi kommer fram till att den har denna potential så argumenterar 
vi även för i vilken utsträckning som den kan användas för att bygga enfamiljshus 
genom att analysera om den kan konkurrera med modulbygge och vi redogör för de 
slutsatser som vi drar. 
Vi avslutar med att redovisa en övergripande slutsats kring frågeställningen.   
 
Byggprocesserna och additiva 
tillverkningsmetoders rimlighet att bygga 
enfamiljshus inom en snar framtid. 
 
Efter att ha sökt information om olika storskaliga AT:s-metoder så har vi kommit fram 
till att det bara finns en metod som rimligen kommer att kunna bygga enfamiljshus 
inom en snar framtid och det är Contour Crafting. 
Metoden verkar i teorin ha tekniska lösningar till alla de byggmoment som krävs för 
att bygga ett omöblerat enfamiljshus. Det verkar som att man med denna metod 
sannolikt kommer att kunna bygga alla husets väggar, bygga husets grund, installera 
alla ledningar, placera alla fönster, bygga husets tak och måla alla ytorna. 
Efter att ha undersökt hur långt man har kommit med utförda experiment och vad 
som fattas innan man kan bygga storskaliga prototyper av enfamiljshus så anser vi 
att tekniken har stor möjlighet att kunna bygga enfamiljshus inom en snar framtid 
eftersom vi anser att resonemangen kring hur tekniken kommer att fungerar verkar 
realistiska och experimenten visar att man är på god väg till att kunna bygga ett hus.  
Vi tycker att processen då man bygger hus med prefabricerade byggelement verkar 
göra den till en intressant konkurrent till konventionella byggmetoder och AT:s-
metoder då den har vissa industrialiserande aspekter som att alla byggmoduler 
byggs i produktionslinor på en fabrik och produktionen av olika byggelement kan ske 
26 
 
parallellt. Aspekten att många saker kan ske parallellt tycker vi är intressant då det 
ger större möjligheter till tidseffektivisering. Denna möjlighet saknas till stor del i 
konventionella byggmetoder då det är få olika byggmoment som kan ske samtidigt. I 
den additiva tillverkningsmetoden så verkar väldigt många av byggmomenten ha 
möjligheten att genomföras samtidigt.  
Vår slutsats av detta är att det finns ett större utrymme för tidseffektivisering av 
byggprocessen vid modulbygge och ett ännu större utrymme för detta då man 
använder den additiva tillverkningsmetoden jämfört med konventionella 
byggmetoder. 
 
Vilken utsträckning som additiva 
tillverkningsmetoder kan konkurrera med de andra 
byggmetoderna 
 
Vi har valt att ta hänsyn till kundens, byggföretagets och samhällets perspektiv i vår 
analys av de olika metodernas för- och nackdelar. Detta gör vi då vi anser att det är 
dessa perspektiv som är relevanta för i vilken utsträckning som Contour Crafting kan 
konkurrera med de andra byggmetoderna. 
Att bygga hus med additiva tillverkningsmetoder är betydligt säkrare för människor än 
att bygga hus med konventionella metoder. Även då arbetarna inte är lika utsatta för 
väder och vind vid modulbyggen som vid konventionella byggmetoder så finns det 
fortfarande flera säkerhetsrisker med att t.ex. ha människor nära kranar som lyfter 
tunga byggelement. Det sker många byggplatsskador i byggbranschen och genom 
att låta maskiner sköta det farliga jobbet då man använder CC så minskar risken för 
arbetsskador drastiskt vilket är väldigt värdefullt för arbetarna, byggföretaget och för 
samhället.  
Det är tydligt att det finns utrymme för effektivisering i byggbranschen. Den 
procentuella effektiviteten hos arbetskraften har haft en negativ historisk utveckling 
medan andra industrier har haft en betydligt mer positiv utveckling. Genom att 
automatisera byggprocessen så minimeras behovet av arbetskraft och effektiviteten i 
byggprocessen kan öka betydligt genom att använda robotar. Robotar kan, om de är 
programmerade och kalibrerade korrekt, utföra arbeten med betydligt större precision 
än människor och de kan återupprepa arbetsuppgifter gång på gång med samma 
goda resultat utan att bli trötta. Detta gör att de i princip skulle kunna arbeta utan 
några pauser alls. Människor däremot tröttnar när de gör monotona arbeten, vilket 
medför att det kan bli avvikelser på kvalitén på husen och den mänskliga faktorn gör 
även att det lättare blir byggfel på husen. Contour Crafting tror vi även medför mycket 
mindre risk för byggfusk då huset helt byggs utifrån en färdigdesignad digital ritning 
27 
 
som robotarna är programmerade att följa. Följderna av automatisering ser vi som 
positiva aspekter för kunden och byggföretaget.  
Även då modulbygge kräver betydligt mindre tid på byggplatsen än konventionella 
byggmetoder så kräver den fortfarande produktionstid i fabriken vilket leder till att den 
totalt blir 30-40% mer tidseffektiv än konventionella byggmetoder. I kontrast till detta 
så klarar CC av att producera ett omöblerat hus ungefär 50 gånger snabbare än 
konventionella byggmetoder. En av flera anledningar till detta är att CC är den enda 
av dessa metoder där ytorna ej behöver förbehandlas innan målning. Denna 
tidseffektivisering leder till att man kan bygga betydligt fler hus under samma tidsram 
som det tar för konventionella byggmetoder att bygga ett enda. Detta är en aspekt 
som skiljer sig enormt mellan de olika byggmetoderna. Vi tror att man i framtiden kan 
använda detta för att relativt snabbt serietillverka hela villaområden, där varje hus 
skulle kunna vara unikt formad efter kundens önskemål. 
Ett resultat av den korta produktionstiden med CC är till exempel att det blir billigare 
för kunden om den har tagit ett lån för att bygga huset. Istället för att betala ränta på 
lånet under en lång period, medan huset byggs genom konventionella metoder eller 
genom modulbygge, så behöver man bara betala räntan under en betydligt kortare 
period innan man har sin produkt färdig. 
Modulbygge har en liten nackdel i att det är dyrare att transportera de färdiga 
byggelementen eftersom de inte går att paketera lika effektivt som råmaterial, något 
som ingen av de andra byggmetoderna berörs av. När man anländer till byggplatsen 
med färdiga byggelement så har man en större kontroll över byggprocessen vilket 
löser många logistiska aspekter som konventionella byggmetoder har då 
byggprocessen på byggplatsen innefattar en rad olika arbetsgrupper som måste 
utföra sina arbetsuppgifter i en viss ordning. Med Contour Crafting så förbättras 
möjligheten till kontroll över byggplatsen genom att operatörer övervakar och 
kontrollerar robotarna som sköter allt byggande. Slutsatsen som vi drar från detta är 
att det finns en betydligt större möjlighet till optimering av specifika delar av 
byggprocessen genom att man har en ökad kontroll över byggplatsen med CC-
metoden. 
Det kommer att krävas betydligt mindre arbetskraft på byggplatsen med CC jämfört 
med de andra byggmetoderna. Samtidigt så måste de operatörer som är anställda i 
ett byggföretag som använder CC att ha en annan kompetens än dagens 
byggarbetare eftersom de övervakar robotarnas alla olika arbetsuppgifter. Denna 
kompetens medför säkerligen högre löner hos arbetarna. Om den additiva 
tillverkningsmetoden slår igenom i byggbranschen så kommer det att betyda att det 
krävs mycket färre arbetare inom byggbranschen, något som är negativt ur ett 
samhällsperspektiv då det blir en minskning av antalet jobb och arbetslösheten kan 
därmed öka. 
Minimala initiala investeringskostnader anser vi vara en fördel med konventionella 
byggmetoder då det minimerar företagets ekonomiska risk. Vid byggandet av 
28 
 
prefabricerade byggelement så behöver du investera i en fabrik och i produktionslinor 
vilket medför större initiala investering. Det finns inte så mycket information om hur 
mycket all utrustning som behövs för CC kommer att kosta, men uppskattningsvis så 
kommer portalsystemet att kosta 3,25 miljoner kronor. Det finns säkerligen andra 
investeringskostnader då man använder CC, såsom en kontrollcentral för operatören 
och mjukvara, men utrustningen verkar samtidigt inte vara överdrivet dyr.  
Vår slutsats är att de ökade kostnaderna som CC medför i form av ökade löner och 
större initiala investeringskostnaderna kommer att övervinnas av de ekonomiska 
fördelarna med CC. Företagen kommer att tjäna på det betydligt minskade behovet 
av arbetskraft på byggplatsen eftersom det minskar deras driftkostnader. De tjänar 
även på att konstruktionsprocessen tidseffektiviseras, vilket leder till att byggföretaget 
snabbt kan börja på nästa byggprojekt. Så fort man lyckas minimerar kostnaderna så 
ökar det lönsamheten hos företagen. Detta leder till att de kan erbjuda sina produkter 
till ett billigare pris, något som gynnar kunden. 
En nackdel som vi har sett med CC är att metoden endast kan använda vissa 
material som kan extruderas genom dess munstycke. De material som den kan 
extrudera är däremot några av de vanligaste typerna av byggmaterial och den kan 
även använda vissa lokala material från byggplatsen. Vid konventionellt byggande 
och modulbygge så har man ett väldigt fritt val av material då man bygger hus. Vilket 
betyder att dessa metoder är mer flexibla när det kommer till material, något som kan 
vara attraktivt för kunder som vill bygga hus i specifika material. Slutsatsen vi drar är 
att urvalet av möjliga byggmaterial begränsar den utsträckning som CC kan ersätta 
konventionella byggmetoder. 
Då CC kan använda material från området kring byggplatsen så kan detta vara en 
väldigt bra metod för byggandet av hus på avlägsna platser där transportkostnaderna 
för material är betydande och skulle även kunna användas för låg-inkomst hus och 
eventuellt även nödbostäder då materialet är ”gratis”(kan behöva tillsatsmaterial). 
Det är idag svårt att uppskatta vilka byggkrav som husen skapade genom CC 
kommer att kunna uppfylla. En fördel med de andra byggmetoderna är att det är 
beprövade och kan uppfylla alla byggkrav. Vi tror att CC kommer att kunna anpassas 
till att uppfylla många specifika byggkrav, men annars kommer metoden att bli 
tvingad att nischas mot områden med passande byggkrav. Även detta anser vi skulle 
kunna vara något som begränsar i vilken utsträckning som CC kan ersätta 
konventionella byggmetoder, men enfamiljshus har inte lika stora byggkrav på sig 
som större byggnader. 
Vid användandet av CC så kommer både företaget och i sin tur kunden tjäna på att 
materialförlusterna minimeras eftersom ett system styr exakt hur mycket material 
som ska extruderas och det finns väldigt få möjligheter till materialspill. 
Konventionella byggmetoder har betydande materialförluster och även då dessa 
halveras vid användandet av modulbygge så är kostnaderna för detta ändå 
väsentliga. Minimeringen av husets värmeförluster leder till att kundens driftkostnader 
29 
 
för huset blir mindre då kostnaden för uppvärmning av huset förminskas drastiskt. 
Modulbygge kan behålla värmen i huset 80% mer effektivt än konventionella 
byggmetoder och Contour Crafting ytterligare öka denna effektivitet. Med hänsyn till 
både minimeringen av materialförlusterna och värmeförlusterna så drar vi slutsatsen 
att CC är den mest miljövänliga metoden, vilket förutom att gynna företaget och 
kunden även gynnar samhället i form av lägre energiförbrukning. 
 
Slutsats kring frågeställningen 
 
Vår slutsats angående frågeställningen ”Kan additiva tillverkningsmetoder i framtiden 
ersätta konventionella byggmetoder vid byggandet av enfamiljshus och i så fall i 
vilken utsträckning?” är att vi tror att den kommer kunna göra det i en mycket stor 
utsträckning. Vi anser att den ur kundens, byggföretagets och samhällets perspektiv 
är fördelaktig i nästan alla aspekter jämfört med både konventionella byggmetoder 
och den konkurrerande modulbyggsmetoden. Det som kommer att begränsa dess 
utsträckning är främst att CC inte kan använda lika många olika byggmaterial som de 
andra metoderna och det är inte säkert att CC kan bygga enfamiljshus som kan klara 
av områdens olika byggkrav.  
 
Reflektioner 
 
En stor fördel som vi ser med dessa additiva tillverkningsmetoder är att det är robotar 
som sköter allt byggande. Nästan alla produkter som skapas i vårt samhälle är idag 
skapade av maskiner till exempel våra bilar och datorer. Det känns underligt att 
maskiner inte skulle kunna ersätta människor även i byggbranschen. Anledningen till 
att denna bransch inte har utvecklats tidigare tror vi är för att den kräver maskiner 
och teknik i en betydligt större storleksskala än mindre produkter, men tekniken 
verkar nu vara nära att klara av detta. 
Vår slutsats kring frågeställningen hade eventuellt påverkats om det fanns mer 
information kring processen där man skapar husets CAD-modell. 
Det hade eventuellt kunnat utvecklas en mjukvara lik Tacton Works till husets CAD-
modell, vilket hade gjort att utvecklandet av egna CAD-modell till hus hade kunnat bli 
väldigt användarvänligt. Denna mjukvara skulle kunna kompletteras med information 
om lokala byggkrav och hade kunnat signalera till utvecklaren om någon aspekt i 
modellen bröt mot dessa krav eller ej var tekniskt möjliga att genomföra. 
En samling av CAD-modeller kan samlas i en databas och utvecklare kan sedan utgå 
från nedladdade modeller och modifiera dessa efter kundens önskemål. 
30 
 
För att CC ska kunna serietillverka många hus under en kort period så kräver detta 
att man utvecklar logistiklösningar för hur allt material och all utrustning ska 
transporteras till rätt plats vid rätt tid. 
Automatisering känns som en naturlig utveckling av byggbranschen. CC-metoden 
kommer förmodligen endast att slå igenom i höginkomstländer till en början, där både 
byggarbetarnas löner och kraven på säkerhet är höga. I låginkomstländer så kommer 
CC troligtvis att ha det svårare att konkurrera med den billiga arbetskraft som är 
tillgänglig och det finns nog inte lika många personer med kompetensen att styra 
byggprocessen.  
Det skrivs mer och mer om additiva tillverkningstekniker i vår vardag. Senaste 
nyheten om tekniken som vi läste var att den nu kan användas för att printa ut 
fungerande vapen och det känns som att hela tekniken har en enorm 
framtidspotential. 
Framtida arbeten 
 
Gå in på djupet på hur additiva tillverkningsmetoder kan användas vid husbygge efter 
naturkatastrofer eller humanitära katastrofer. 
Undersöka hur additiva tillverkningsmetoder kan användas vid byggandet av höghus, 
lägenhetskomplex och skyskrapor. 
Titta på hur additiva tillverkningsmetoder kan komma att användas till att bygga 
byggnader på månen eller på andra planeter. 
 
 
 
 
31 
 
Referenser 
[Arcam, 2012]   
Arcam AB:s årsredovisning, 2012, pp.25-28 
Tillgänglig: <http://www.arcam.com> /investor relations/finansiell information/Arcam 
publicerar årsredovisning för 2012 
[Chu, 2012]  
Chu, Baeksuk; Jung, Kyoungmo; Lim, Myo-Taeg; Hong, Daehie; 2012, Robot-Based 
Construction Automation: An Application to Steel Beam Assembly (Part I), 
Automation in Construction  
[Gibson, 2010]  
Gibson, Ian; Stucker, Brent; W Rosen, David; 2010, Additive Manufacturing 
Technologies, Springer Science+Business Media, pp. 1-6 
[Haji Ali, 2006]  
Haji Ali, Faisal ;Huat, Bujang B . K .; 2006, Foundation Engineering: Design and 
Construction in Tropical Soils, Taylor & Francis, p. 1 
[Khoshnevis, 2001]  
Khoshnevis, Behrokh ; Bukkapatnam, Satish; Kwon, Hongkyu; Saito, Jason; 2001, 
Experimental investigation of contour crafting using ceramics materials, Rapid 
Prototyping Journal, Vol.7(1), pp.32-42  
[Khoshnevis, 2004]  
Khoshnevis, Behrokh; 2004, Automated construction by contour crafting—related 
robotics and information technologies, Automation in Construction, Vol.13(1), pp.5-19  
[Lim, 2011]  
Lim, S.; Buswell, R.A.; Le, T.T.; Austin, S.A.; Gibb, A.G.F.; Thorpe, T.; 2011, 
Developments in construction-scale additive manufacturing processes, Automation in 
Construction  
[Nordin, 2011]  
Nordin, Rumaizah Mohd; Takim, Roshana; Nawawi, Abdul Hadi; 2011, Critical factors 
contributing to corruption in construction industry, Business, Engineering and 
Industrial Applications (ISBEIA), pp. 1-2 
[Samuelson, 2011]  
Samuelson, Björn; 2011, Arbetsskador inom byggindustrin 2011,p. 3,  
Tillgänglig: <http://www.bygg.org> /verksamhet/arbetsmiljö & hälsa/statstik och 
rapporter 
 
[Smith, 2010]  
Smith, Ryan E; 2010, Prefab Architecture: A Guide to Modular Design and 
Construction, John Wiley & Sons Inc pp. 107-128 
32 
 
 
Intervju och mailkorrespondens 
[Gerth, 2013] 
Intervju med Robert Gerth, Industridoktorand från KTH och anställd hos PEAB 
(tidigare anställd hos NCC). [2013-05-06] 
[Khoshnevis, 2013] 
Mailkorrespondens med Dr. Behrokh Khoshnevis, Ingenjörsprofessor på ”University 
of Southern California” och uppfinnaren av Contour Crafting.(khoshnev@usc.edu) 
[2013-05-04] 
 
Bilder 
Fig 1: [Gibson, 2010] 
 
Fig 2: http://99ord.se/wp-content/uploads/V__rlden/iStock_000007393147XSmall.jpg 
 
Fig3:http://www.byggahus.se/forum/attachment.php?attachmentid=45426&stc=1&thumb=1&
d=1299251069 
 
Fig 4: http://www.contourcrafting.org/wp-content/uploads/2013/03/slide-machine.jpg 
 
Fig 5,6,7,8 och 11: [Khoshnevis, 2004] 
 
Fig 9: http://ars.els-cdn.com/content/image/1-s2.0-S0926580512001471-gr4.jpg 
Fig 10: [Lim, 2011] 
Fig 12: [Smith, 2010] 
Fig 13: http://www.contourcrafting.org/wp-content/uploads/2013/03/slide-type-5.jpg 
 
 
Bilaga 
 
Mailkorrespondens med Dr. Behrokh Khoshnevis 
 
 
33 
 
Mailkorrespondens med Dr. Behrokh Khoshnevis 
Vi mailade Dr. Behrokh Khoshnevis som är uppfinnaren av Contour Crafting och 
ställde honom ett par frågor. Nedan är svarsmailet som vi fick från honom, våra 
frågor är i svart och hans svar är i fet blå text. 
 
Here are my answers: 
  
 
-In how many years do you estimate that it will be possible to create the first fullscale 
prototype house with Contour Crafting?  TWO YEARS 
 
-What kind of materials will you be able to and which might you be able to use in 
Contour Crafting in the future?  CONCRETE, ADOBE, WOOD MIXED WITH EPOXY 
 
-Will Contour Crafting be able to prepare the ground before you lay the foundation of 
the house or will you need to use conventional construction methods for this? SOME 
ACCESSORIES OF CC WILL BE ABLE TO PREPARE THE GROUND 
 
-We have found lots of advantages with using Contour Crafting instead of 
conventional construction methods, are there any big disadvantages?  TAKING 
CONSTRUCTION JOBS AWAY 
 
-Have there been any estimations on how much the portal system will cost? ABOUT 
$500K 
 
Good luck! 
 
 
 
 
Referens: 
Dr. Behrokh Khoshnevis (khoshnev@usc.edu) 
 

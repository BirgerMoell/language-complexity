 
 
 
Acceptansnivå för olje- och 
partikelöverdrag från kompressor till 
tryckluftsystemet 
 
 
 
 
 
MARKUS NORDH 
 
 
 
 
 
Examensarbete 
Stockholm, Sverige 2015 
 
 
 
 
3 
 
 
 
 
 
 
 
 
 
 
 
Acceptansnivå för olje- och partikelöverdrag 
från kompressor till tryckluftsystemet 
 
av 
 
Markus Nordh 
 
 
 
 
Examensarbete MMK 2015:20 MKN 074 
KTH Industriell teknik och management 
Maskinkonstruktion 
SE-100 44  STOCKHOLM 
 
 
 
 
Examensarbete MMK 2015:20 MKN 074 
 
Acceptansnivå för olje- och 
partikelöverdrag från kompressorn till 
tryckluftsystemet 
 
 
 
 
 
Markus Nordh 
Godkänt 
2015-05-04 
Examinator 
Sergei Glavatskikh 
Handledare 
Sergei Glavatskikh 
 
Uppdragsgivare 
Scania CV AB 
Kontaktperson 
Tomas Björnelund 
 
Sammanfattning 
I detta exjobb har ett acceptanskriterium för olje- och partikelöverdrag försökt att tas fram. 
Anledningen till att arbetet har gjorts är att det sedan tidigare inte har funnits någon fastställd 
nivå för hur mycket olja och partiklar som kompressorn får släppa ut och som i förlängningen får 
passera torkpatronen på APS.  
Den tryckluft som används till många komponenter på lastbilar då främst bromssystemet 
genereras av en kolvkompressor som smörjs av motoroljan. I och med detta så kommer en del av 
oljan att läcka förbi kolvringar i cylindern och följa med tryckluften som överdrag. Detta 
överdrag är känt att skada komponenter i tryckluftsystemet. Därför är det viktigt att kunna 
bestämma ett acceptanskriterium så att komponenterna kan skyddas från allvarlig skada. 
Inom ramen för detta arbete så har en testrigg byggts upp där en sedan tidigare känd känslig 
komponent för överdrag har testats. Komponenten är en så kallad hyttnivåventil och är på 
lastbilen monterad mellan hytt och chassi. I riggen har fyra stycken hyttnivåventiler öppnats och 
stängts kontinuerligt för att simulera verkligheten. Testet har genomförts under tio veckors tid 
för att jämföras med ett fastställt kriterium för hur länge hyttnivåventilerna ska hålla. 
Resultatet från testet har dock inte varit entydigt och det har pga. det inte gått att fastställa ett 
acceptanskriterium. Vad det beror på att testet inte föll ut som planerat kan bero på flera 
anledningar men en avgörande faktor antas bero på att det i riggen endast är ren motorolja. 
Vilket skiljer sig från de fall på fältet där problem med hyttnivåventilen tidigare har visat sig. 
Eftersom det på en lastbil pågår en förbränningsprocess som med tiden kontaminerar oljan. 
Rekommendationer för fortsatt arbete är således att modifiera metoden genom att ersätta den 
rena oljan i riggen med gammal olja för att på detta sätta försöka att lösa frågan med ett 
acceptanskriterium. 
 
Nyckelord: 
 
oljeöverdrag  
tryckluftsystem 
hyttnivåventil 
 
 
 
 
5 
 
 
 
 
 
Master of Science Thesis MMK 2015:20 MKN 074 
 
Acceptance criterion for oil and particle 
carry over from a compressor to the 
pneumatic system 
 
 
 
 
 
Markus Nordh 
Approved 
2015-05-04 
Examiner 
Sergei Glavatskikh 
Supervisor 
Sergei Glavatskikh 
 
Commissioner 
Scania CV AB 
Contact person 
Tomas Björnelund 
 
Abstract 
In this thesis an acceptance criterion for oil and particle carry over has been attempted to be 
developed. The reason that the work has been done is that there exist no set level of how much 
oil and particles the compressor is allowed to exhale and how much of this that ultimately is 
allowed to pass the dryer cartridge for the APS. 
The compressed air that is used by many components in the vehicle, mainly the braking system 
is generated by a piston compressor which is lubricated by the engine oil. Because of that part of 
the oil will leak past the piston rings and follow the air stream as oil carry over. This carry over 
is known to damage the components of the compressed air system. Therefore it is important to 
determine an acceptance criterion so that the components can be protected from damage. 
As part of this work a test rig has been built where a component previously known to be 
sensitive for the oil carry over has been tested. The component is called a cab leveling valve and 
is mounted between the truck cab and chassis. In the rig four cab leveling valves are opened and 
closed continuously to simulate reality. The test was carried out for ten weeks, to be compared 
with a fixed criterion for how long the cab leveling valves needs to last. 
The result of the test has not been clear. Due to that it has not been possible to determine an 
acceptance criterion. Why the test did not perform as planned may be due to several reasons, but 
one key factor is assumed to depend on the fact that in the rig there is only clean engine oil. 
Which is different from the cases where problems with the cab level valve has been previously 
known. On a truck there is a combustion process which with time will contaminate the oil. 
A recommendation for future work is because of that to modify the method by replacing the 
clean oil in the rig with used engine oil to attempt to resolve the issue with an acceptance 
criterion. 
 
Keywords: 
 
oil carry over  
compressed air system 
cab leveling valve 
 
 
 
 
Tack ord 
Jag vill tacka min handledare och examinator på KTH, Sergei Glavatskikh. Jag vill 
också tacka min handledare på Scania, Tomas Björnelund som har varit ett fantastiskt 
stöd och som har bidragit med råd och hjälp under arbetets gång. Dessutom ett stort 
tack till Martin Sundberg för lånet av dator och hjälp med programering av 
mätutrustningen. För bygget av testriggen vill jag tacka Sven Andersson för kontinuerlig 
hjälp och handledning, dessutom vill jag tacka Fredrik Warming för konstruktionen av 
stativet för hyttnivåventilerna. För utlåning och hjälp med mätsystemet ELPI vill jag 
tacka Fredrik Runnqvist.  
 
 
 
7 
 
Innehållsförteckning 
 
1 Inledning .....................................................................................................................................................9 
1.1 Bakgrund .............................................................................................................................................9 
1.2 Syfte .....................................................................................................................................................9 
1.3 Frågeställningar ...................................................................................................................................9 
1.4 Disposition ...........................................................................................................................................9 
1.5 Avgränsning ...................................................................................................................................... 10 
1.6 Arbetsprocess ................................................................................................................................... 10 
2 Teori ......................................................................................................................................................... 11 
2.1 Kompressor ...................................................................................................................................... 11 
2.2 APS .................................................................................................................................................... 13 
2.3 Torkpatron ........................................................................................................................................ 14 
2.4 Olje- och partikelöverdrag ................................................................................................................ 15 
3 Metod ...................................................................................................................................................... 17 
3.1 Inledning ........................................................................................................................................... 17 
3.2 ELPI ................................................................................................................................................... 17 
3.3 Testuppsättning ................................................................................................................................ 19 
3.4 Inledande tester ............................................................................................................................... 20 
3.5 Hyttnivåventiler ................................................................................................................................ 20 
3.6 Långtidstest ...................................................................................................................................... 22 
4 Resultat .................................................................................................................................................... 24 
4.1 Inledande tester ............................................................................................................................... 24 
4.2 Långtidstest ...................................................................................................................................... 27 
4.3 Acceptanskriterium .......................................................................................................................... 33 
5 Slutsats .................................................................................................................................................... 34 
6 Diskussion ................................................................................................................................................ 35 
7 Rekommendationer för fortsatt arbete .................................................................................................. 36 
8 Referenser ............................................................................................................................................... 37 
Bilaga 1 - PLC program ........................................................................................................................... 38 
Bilaga 2 - Konstruktionsritning av ställning för hyttnivåventilerna ........................................................ 39 
Bilaga 3 - Utrustningslista ....................................................................................................................... 40 
Bilaga 4 - Kopplingsschema för hyttnivåventilerna ................................................................................ 41 
Figurförteckning 
 
Figur 1: Idealt pV-diagram .......................................................................................................................... 11 
Figur 2: Kompressorn i arbetsfas ................................................................................................................ 12 
Figur 3: Kompressorn i avlastningsfas ........................................................................................................ 13 
Figur 4: APS enhet ...................................................................................................................................... 13 
Figur 5: Torkpatron ..................................................................................................................................... 14 
Figur 6: Extremt överdrag .......................................................................................................................... 15 
Figur 7: Ventilsäten .................................................................................................................................... 16 
Figur 8: Kondenserad aerosol vid dumpventilen ....................................................................................... 16 
Figur 9: Vitala delar i ELPI ........................................................................................................................... 17 
Figur 10: Impaktorsteg i ELPI ...................................................................................................................... 18 
Figur 11: Kopplingsschema över tryckluftsystemet ................................................................................... 19 
Figur 12: Hyttnivåventil .............................................................................................................................. 20 
Figur 13: Hyttnivåventil monterad på hytt och kopplad till lastbils chassi ................................................ 21 
Figur 14: Rigg monterade hyttnivåventiler ................................................................................................ 22 
Figur 15: Partikelkoncentration som funktion av tiden för kompressorn .................................................. 24 
Figur 16: Partikelkoncentration som funktion av tiden för filter 5800 ...................................................... 25 
Figur 17: Partikelkoncentration som funktion av tiden för filter 7729 ...................................................... 26 
Figur 18: Partikelkoncentration som funktion av tiden för rumsluft ......................................................... 27 
Figur 19: Tryck och temperatur som funktion av tiden uppströms APS .................................................... 28 
Figur 20: Tryck och temperatur som funktion av tiden nedströms APS .................................................... 28 
Figur 21: Fördröjning till stabila värden för kompressorn ......................................................................... 29 
Figur 22: Fördröjning till stabila värden för filter 7729 .............................................................................. 30 
Figur 23: Medelkoncentrationer upp- och nedströms APS ........................................................................ 31 
Figur 24: Förändring i verkningsgraden för torkpatronen under testtiden ............................................... 32 
Figur 25: Medelvärde av kraften för att röra en hyttnivåventil en cykel ................................................... 33 
 
 
 
9 
 
1 Inledning 
 
1.1 Bakgrund 
Tryckluft används idag i många lastbilar och bussar för manövrering och styrning av olika 
system. Exempel på dessa är bromssystem, luftfjädring, växellåda, motor, avgasefterbehandling, 
hytt- och stolsfjädring. Luften komprimeras av en kompressor som är ansluten till fordonets 
motor och som smörjs av motoroljan. I och med detta så kommer det att finnas både oljepartiklar 
och rester från motorns förbränning samt fukt i den komprimerade luften. Tryckluften passerar 
sedan en APS, Air Processing System, som består av lufttorkare, tryckbegränsare, 
kretsskyddsventil och kompressorstyrning. I APS:n renas luften av ett filter, en så kallad 
torkpatron. Det är dock inte möjligt för filtret att ta bort alla föroreningar, speciellt med tanke på 
att ett filter slits och behöver bytas efter ett visst intervall. Partiklarna kommer inte bara att 
innebära ett slitage på filtret utan de partiklar som passerar kommer att röra sig vidare i systemet 
tillsammans med tryckluften och kommer där att påverka ventiler, tätningar och övrig utrustning. 
Det kommer oundvikligen att leda till ett visst slitage på komponenterna och efter tillräckligt 
lång tid också haveri. En metod för att mäta olje- och partikelöverdraget har tagits fram, vilken 
kan användas för att ta fram ett acceptanskriterium. [2] Metoden erbjuder ett sätt att beräkna 
filtreringseffektiviteten hos APS.  
Idag så används ett så pass bra filter för att rena tryckluften att föroreningen av tryckluften inte är 
ett problem. Men detta filter är dyrt och för att kunna spara pengar så vill man ta fram ett 
gränsvärde för partikelnivån så att det möjligtvis går att använda ett billigare filter som då har 
sämre verkningsgrad när det gäller att rena tryckluften. 
 
1.2 Syfte 
Anledningen till att detta arbete har gjorts är att det sedan innan inte har funnits något gränsvärde 
för hur mycket partiklar som det är acceptabelt att filtret släpper igenom. Därför ska ett 
acceptanskriterium tas fram för att ge utrymme för vidare analys. I förlängningen av detta så ska 
ett bytesintervall för filter insatsen i APS härledas för att kunna reducera kostnader för filter samt 
minska slitaget på tryckluftssystemets komponenter. 
 
1.3 Frågeställningar 
1. Hur mycket olje- och partikelöverdrag får komma från kompressorn? 
2. Hur mycket olje- och partikelöverdrag får komma förbi APS? 
3. Vad är acceptanskriterium för olje- och partikelöverdrag? 
4. Hur länge kan ett filter användas innan det måste bytas? 
 
1.4 Disposition 
Inledningsvis kommer bakomliggande teori att presenteras. Teorin kommer att behandla 
fenomen och olika komponenter som finns i tryckluftsystemet och som arbetet med detta exjobb 
har kommit i kontakt med. Dessa komponenter finns uteslutande som en del av det testsystem 
som byggts upp för att kunna lösa uppgiften. Därefter kommer den metod som har använts för att 
lösa problemet att presenteras. Metod delen tar först upp det arbete som har gjorts tidigare vilket 
har gjort det möjligt att genomföra detta arbete. Därefter beskrivs den laborationsuppställning 
som användes för genomförandet av de tester som låg till grund för fastställandet av 
acceptanskriterium för överdraget. I resultat delen visas grafer på hur mycket överdraget är upp- 
respektive nedströms APS samt hur det varierar med tiden. Resultatet från de tester som har 
genomförts ligger till grund för fastställandet av acceptanskriteriumet. I slutet kommer det att ges 
förslag på hur arbetet kan fortskrida efter detta arbete vilket ges i kapitlet rekommendationer för 
fortsatt arbete.  
 
1.5 Avgränsning 
Huvuddelen av detta arbete är fokuserat på att ta fram ett acceptanskriterium för olje- och 
partikelöverdraget från kompressorn. 
Den metod som har använts i detta exjobb har utvecklats i flera steg men den del som har 
utvecklats specifikt i detta arbete bygger på tidigare erfarenheter bland Scania anställda. Arbetet 
har varit inriktat på en specifik del i tryckluftsystemet. Den komponent som ansågs vara den 
mest kritiska i systemet är den som har testats. Andra komponenter som också är kända att ta 
skada kommer inte att testas. Alltså testerna kommer att rikta in sig på en komponent och 
acceptanskriteriumet kommer att tas fram i utgångspunkt från just den komponenten. 
Frågeställningen hur länge en torkpatron kan användas innan den behöver bytas kommer att 
behandlas i mån av tid, då ett fastställt acceptanskriterium finns färdigt. Detta eftersom 
acceptanskriteriumet ligger till grund för att kunna bestämma bytesintervallet med avseende på 
torkpatronens filtreringsförmåga av överdraget. Det finns även andra aspekter som påverkar 
torkpatronens livslängd men dessa kommer inte att behandlas här. 
 
1.6 Arbetsprocess 
Inledningsvis genomfördes en litteraturstudie där teori om de olika delarna i systemet studerades 
och dokument från tidigare tester, som har analyserat problematiken, anskaffades. Därefter 
analyserades det lämpliga testobjekt och en lämplig kandidat valdes. För att kunna testa denna 
komponent så designades och konstruerades det en testrigg. Denna testrigg kopplades ihop med 
det pneumatiska systemet och till hyttnivåventilerna kopplades både mätsystem och tryckluft. 
Under det långtidstest som genomfördes övervakades och underhölls testrigg, kompressor och 
mätsystem samtidigt som testresultaten dokumenterades. Slutligen analyserades testresultaten 
vilket gav upphov till de slutsatser och rekommendationer som finns beskrivna i denna rapport. 
 
 
 
11 
 
2 Teori 
 
2.1 Kompressor 
De finns två huvudtyper av kompressorer, dynamiska och av typen positivt deplacement. Med 
positivt deplacement menas att en konstant mängd luft levereras varje rotation eller cykel som 
kompressorn genomför. [16] Det finns flera varianter på kompressorer av typen positivt 
deplacement varav den vanligaste är kolvkompressorn. I Figur 1 ses ett diagram över hur den 
ideala kompressionscykeln för kolvkompressorer ser ut. Grafen benämns som ett pV-diagram 
där trycket är plottat som funktion av volymen. Det är alltså cylinderns volym ifråga som det 
handlar om. 
 
 
Figur 1: Idealt pV-diagram 
 
Kompressionscykeln startar i punkten 1 då kolven befinner sig i sitt nedersta läge och volymen i 
cylindern således är maximal. När kolven börjar röra sig mot sitt övre läge kommer trycket samt 
temperaturen i cylindern att stiga. I ett idealt fall existerar ingen friktion och således ingen värme 
överföring mellan kompressorn och dess omgivning. En process utan värmeöverföring kallas för 
isentropisk. Vid punkt 2 har trycket inuti cylindern nått utsläppstrycket och en ventil öppnas för 
att den komprimerade gasen ska kunna släppas ut. Kolven kommer samtidigt att fortsätta till det 
övre dödläget. När kolven har nått punkt 3 har den sin minsta volym och då stängs också 
utsläppsventilen. När kolven sedan böjar röra sig nedåt igen så kommer den gasen som blev kvar 
i kompressorn när ventilen stängdes att börja expandera och då sjunker trycket och temperaturen. 
I ett idealt fall sker också detta utan förluster eller värmeöverföring. Vid punkt 4 har trycket nått 
sugtrycket och inloppsventilen öppnas för den inströmmande gasen. Kolven kommer att fortsätta 
till det nedre dödläget medan cylindern fylls med gasen. När kolven har nått sin maximala volym 
så stängs inloppsventilen och cykeln börjar om. 
Eftersom det inte går att konstruera en ideal kompressor så kommer det alltid att uppstå friktion 
mellan metallkomponenter som rör sig mot varandra. För att minska friktionen mellan 
kontaktytorna så smörjs den av olja. Smörjoljan har även en annan viktig funktion vilket är att 
hjälpa till att kyla de genom kompressionen upphettade delarna och transportera bort värmen. [1] 
Att transportera bort värme från kompressorn är väldigt viktigt då temperaturen inuti cylindern 
når 400 °C under drift och är en starkt bidragande orsak till kontaminationen av tryckluften. [8]  
Kompressorn på Scanias lastbilar är av kolv typ och drivs via kugghjul av motorns vevaxel. 
Kompressorns cylinderblock kyls av den omgivande luften och dess topp är vätskekylt av 
motorns kylsystem. Smörjningen av kompressorn sköts också av motorns smörjsystem. Driften 
av kompressorn styrs av en magnetventil som är kontrollerad av APS enheten. När 
magnetventilen aktiveras avlastas kompressorn genom att en kolv trycksätts. Styrenheten i APS 
försöker att minimera belastningen på motorn, för att kunna minimera bränsleförbrukningen, och 
försöker därför att ladda tryckluftsystemet vid motorbromsning. APS aktiverar kompressorn när 
trycket har sjunkit till 10 -10,5 bar och den inaktiveras normalt mellan 10,5 och 11 bar.  
Kompressorn arbetar cykliskt med två takter både då den är aktiverad och inaktiverad. Då 
kompressorn är aktiverad befinner den sig i arbetsfas. Enligt vänstra bilden i Figur 2 så öppnas 
backventil 1 och inloppsventil 2 av det undertryck som bildas då kolven rör sig nedåt i cylindern. 
Luft kommer då att strömma in cylindern. När sedan kolven vänder och rör sig uppåt så bildas 
det ett övertryck i cylindern vilket gör att inloppsventil 2 hålls stängd. Luften kommer att passera 
kanalen 3 och genom utloppsventilen 4 till tryckluftsystemet, vilket kan ses i högra bilden i Figur 
2 
 
 
Figur 2: Kompressorn i arbetsfas [14] 
 
När kompressorn inaktiveras befinner den sig i avlastningsfas. Inaktivering sker då trycket i 
systemet har nått avlastningsnivån, genom att manöverledningen trycksätts av APS så att luft 
släpps fram till kolv 5, Figur 3. När kolv 5 är trycksatt förskjuts inloppsventilen så att en kanal 
öppnas till kammaren 6 i toppen, samtidigt stängs kanal 3. När kolven går upp komprimeras 
luften både i cylindern och i kammaren 6. Den komprimerade luften som nu finns i kammaren 
kommer att trycka tillbaka kolven vid den återgående rörelsen och på så sätt sparas det 
motoreffekt när kompressorn är i avlastningsfas. [14] 
 
13 
 
 
Figur 3: Kompressorn i avlastningsfas [14] 
 
2.2 APS 
Efter kompressorn så sitter det en APS enhet, Air Processing System, vilken har en mängd 
uppgifter. I Figur 4 ses en bild på APS enheten med den cylindriska svarta torkpatronen väl 
synlig. Då tryckluften kommer från kompressorn är den både fuktig och förorenad, därför ska 
APS rena och torka den komprimerade luften. Den del på APS som sköter uppgiften att rena och 
torka luften är torkpatronen. Dess funktion beskrivs närmare i kapitel 2.3. 
 
 
Figur 4: APS enhet [5] 
 
För att säkerställa att det alltid finns tryckluft till de mest vitala delarna så delas 
tryckluftssystemet in i fem kretsar. Det är APS uppgift att distribuera tryckluften i systemet 
mellan dessa fem kretsar och skydda systemet mot tryckfall i händelse av läckage i någon av 
kretsarna. Den fördelar den inkommande tryckluften så att den mest kritiska delen i systemen 
alltid får tryckluft först och sedan när den kretsen har nått rätt tryck så börjar den att fylla på 
nästa krets enligt en viss turordning. Övriga uppgifter är att begränsa det maximala trycket i 
kretsen, kontrollera kompressorns duty-cycle och den har även en inbyggd säkerhetsventil. 
Kompressorns duty-cycle styr APS genom att trycksätta en manöverledning, vilket finns 
beskrivet i kapitel 2.1. Den kopplar in kompressorn när trycket har sjunkit under en viss bestämd 
nivå och stänger av den när trycket har nått rätt nivå. Det tryck som råder när kompressorn 
kopplas in kallas för cut-in och trycket när kompressorn kopplas ifrån kallas cut-out. När APS 
stänger av kompressorn ser den till att det finns ett överskott av tryckluft i tankarna så att 
regenerering kan genomföras. [9] 
 
2.3 Torkpatron 
Torkpatronen har till uppgift att ta upp den fukt som återstår efter den kondensationsprocess som 
sker när tryckluften når kylslingan. Den främsta anledningen till att luften torkas är för att 
förhindra att bromssystemet fryser då det är kallt ute. [9] I torkpatronen finns det förutom 
torkmedlet också ett antal filter som ska fånga upp den olja som finns i tryckluften. När 
temperaturen sjunker då tryckluften passerar kylslingan kommer oljan att kondenseras vilket gör 
det möjligt för filtrena att fånga upp den. Det finns flera varianter av placering av oljefilter i 
torkpatronen, med varianter från ett till tre stycken filter som ska fånga upp olja och partiklar i 
flera steg. En variant kan ses i Figur 5. Torkpatronen består till största del av en behållare i 
vilken det finns en mängd små kulor det så kallade torkmedlet, dessa kulor får tillsammans en 
enormt stor yta som fukten kan fastna på och som sedan torkas när regenerering av systemet 
genomförs. 
 
 
Figur 5: Torkpatron [2] 
 
Regenereringen genomförs genom att APS släpper igenom luften bakvägen genom torkpatronen. 
Luftens passage både vid drift och vid regenerering kan ses i Figur 5. Vid regenereringen har 
luftflödet ett lägre tryck än under laddningsfasen vilket medför att luften kan ta upp mer fukt. 
Det omvända luftflödet tar med sig den i torkmedlet samlade fukten och den släpps ut genom 
dumpventilen i botten på APS till omgivningen. För att en tillräcklig mängd luft ska användas i 
regenererings processen så beräknas det av APS beroende på hur mycket luft som har passerat 
torkpatronen i laddningsfasen sedan den senast regenererades. Eftersom nödvändig luftmängd 
beräknas så behövs inte onödigt mycket luft användas för att nå önskat resultat, vilket sparar 
motoreffekt ytterligare. Systemet startar oftast regenereringen då kompressorn befinner sig i 
avlastningsfasen men den kan också stoppa kompressorn under arbetsfasen för att genomföra en 
omedelbar regenerering om det är så att en väldigt stor mängd luft har blivit komprimerad. För 
15 
 
att undvika att fukt samlas vid avluftningsventilen så ser APS till att genomföra en regenerering 
varje gång tändningen slås av. [9]  
 
2.4 Olje- och partikelöverdrag 
Många kompressorer som komprimerar luft och som har metallytor som är i kontakt med 
varandra kräver någon form av olja för att smörja kontaktytorna. Detta för att undvika onödigt 
slitage och slutligen för att undvika att kompressorn skär ihop. Oundvikligen kommer en del av 
smörjoljan att läcka förbi kolvringarna och följa med tryckluften som generas av kompressorn, 
det är detta som kallas för oljeöverdrag. En kompressor som är i gott skick släpper bara förbi en 
liten mängd olja men den mängden ökar då kompressorn blir sliten efter användning. I Figur 6 
ses ett exempel på ett extremt överdrag. Bilden visar infästningen för torkpatronen på APS. 
 
 
Figur 6: Extremt överdrag [2] 
 
När den smörjolja som har läckt in i kompressorns cylindrar utsätts för den höga temperaturen 
som generas under kompressions fasen så kommer den att förångas. När luften och oljan lämnar 
kompressorn kyls de av och de olika komponenterna i den förångade motoroljan bildar då 
tillsammans aerosol1 som blandas med tryckluften. [13] När oljan utsätts för den höga 
temperaturen i kompressorn kommer den förutom att förångas också att oxidera och kommer i 
sin nya form att påverka flera komponenter i tryckluftsystemet. Komponenter som är känsliga 
för den oxiderade motoroljan är t.ex. membran, ventilsäten och tätningar. Den oxiderade oljan 
får främst gummikomponenterna att svälla, [12] många gummikomponenter består av NBR, 
Nitrile-Butadiene-Rubber. [3] I Figur 7 jämförs ett ventilsäte som har svällt efter att blivit utsatt 
för oxiderad motorolja med hur det ser ut ursprungligen. 
 
                                                 
1 Aerosol är en samling av små partiklar, fasta eller i flytande form, som är lösta i en gas vanligtvis luft. Dimma, rök, 
damm och luftföroreningar är exempel på aerosoler. Aerosolen består av partiklar av varierande storlek och 
sammansättning. [17] 
 
Figur 7: Ventilsäten [8] 
 
Det finns även andra partiklar och ämnen som kommer att följa med tillsammans med 
tryckluften. Ämnen förutom motoroljan som kan följa med är bl.a. vattenånga, koks och 
oförbrända kolväten. Det är detta som är partikelöverdrag. Det finns flera källor till att dessa 
ämnen hamnar tillsammans med tryckluften. Dessa är: föroreningar som uppkommer i motorn 
pga. förbränningscykeln och som sedan följer med motoroljan in i kompressorn, föroreningar 
som uppstår i kompressorn pga. av den höga temperaturen när luften komprimeras, det kan också 
vara föroreningar som kommer från en extern källa och följer med luften förbi luftfilter och in 
till kompressorn. En av de föroreningar som uppstår i kompressorn är koks, som är en fast 
kolförening som bildas av motoroljan vid höga temperaturer. De bildade koks partiklarna 
påverkar tryckluftsystemet främst genom att fastna i APS dumpventil och därmed störa den 
mekaniska funktionen. För att undvika koks bildning så är det lämpligt att begränsa temperaturen 
i kompressorn, [4] då koks typiskt bildas vid temperaturer över 220 °C.  
När tryckluften kyls av i kylslingor och i APS kommer aerosolen att kondensera till dess flytande 
form vilket gör det möjligt att rena tryckluften från dessa ämnen när de passerar torkpatronen. 
[13] Oljan som finns i tryckluften kommer att blandas med det kondenserade vatten i 
torkpatronen och bilda en emulsion. Den blandningen kommer sedan att släppas ut via APS och i 
Figur 8 finns ett exempel på hur det kan se ut vid en extraordinär mängd av denna emulsion vid 
dumpventilen. 
 
 
Figur 8: Kondenserad aerosol vid dumpventilen [2] 
 
 
 
17 
 
3 Metod 
 
3.1 Inledning 
Den mätmetod som har använts i detta arbete för att ta fram ett acceptanskriterium, alltså 
användandet utav ELPI, har tagits fram av Alexandr Kits i ett tidigare exjobb och finns beskrivet 
i teknisk rapport 7011201. Mätmetoden går ut på att reningskapaciteten hos torkpatronen går att 
bestämma genom att med ELPI genomföra mätningar både upp- respektive nedströms APS.  
 
3.2 ELPI 
För mätning av olje- och partikelöverdraget har ELPI, Electrical Low Pressure Impactor, 
använts. Den mäter luftburna aerosol partiklar i storleksordningen 0.03-10 µm via tolv kanaler. 
Funktionen hos mätutrustningen kan delas in i flera delar, partikelladdning, 
tröghetsklassificering och elektrisk detektion av aerosol partiklarna. De mest vitala delarna för 
ELPIs funktion är korona laddaren, kaskad impaktorn och flerkanals elektrometern. Dessutom 
ser en vakuumpump till att flödet genom mätenheten hålls konstant. I Figur 9 kan uppbyggnaden 
av ELPI mätutrustning ses med alla nämnda delar på rätt plats. 
 
 
Figur 9: Vitala delar i ELPI [10] 
 
När partiklarna kommer in i mätenheten så blir de positivt laddade av joner via elektriska 
urladdningar från korona laddaren. De laddade partiklarna leds sedan in i mätdelen där det sitter 
tolv stycken plattor som partiklarna fastnar på. Plattorna som sitter efter varandra i serie leder en 
ström som bildas när partiklarna träffar plattan. Strömmen avläses sedan och antalet partiklar kan 
beräknas då den erhållna laddningen hos partiklarna är känd. Utrymmet runt de tolv plattorna är 
konstruerat så att partiklar med allt mindre aerodynamisk diameter tar sig igenom. Pga. att 
passagerna runt plattorna blir mindre och mindre får partiklar med för stor diameter allt svårare 
att ta sig igenom. Deras hastighet och de skarpa kurvorna gör det tillslut omöjligt och de fastnar 
på plattorna, vilket leder till att storleksfördelningen hos partiklarna kan mätas. De största 
partiklarna fastnar på den första plattan och de minsta på den sista, vilket kan ses i Figur 10. På 
det första steget fastnar partiklar som har en diameter på 10 µm och på det sista partiklar med 
diameter runt 30 nm. Då varje platta registrerar en viss storleksordning av partiklar bland den 
totala mängden så ges automatiskt både den totala mängden partiklar samt hur fördelningen 
mellan de olika partiklarna i det givna spannet ser ut. Det är dock inte möjligt att direkt mäta vad 
de olika partiklarna består av för ämnen, utan då måste analys göras i efterhand av de ämnen som 
har fastnat på respektive platta.  
Idealt så ska alla partiklar med en viss diameter hamna på samma platta men på grund av studs 
effekter så kommer vissa partiklar att studsa av det impaktor steg som de enligt sin storlek borde 
fastna på och röra sig vidare i systemet och hamna på nedre plattor. På samma sätt så kommer 
mindre partiklar att pga. diffusion att fastna på impaktorsteg högre upp än vad som är teoretiskt 
idealt. För att förhindra studs effekter så kan uppsamlingsplattorna smörjas in med fett. På 
likande sätt tas diffusionseffekterna hänsyn till genom att dessa har beräknats och behandlas 
genom att mätsystemet kompenserar för dessa avvikelser. [10] 
 
 
Figur 10: Impaktorsteg i ELPI [10] 
 
Till ELPI mätutrustningen hör en dator med mätprogrammet ELPIVI. Programmet styr den 
interna datorn i ELPI enheten genom en seriell port. Via programmet så styrs alla funktioner som 
behövs för att kunna göra mätningar (pump, charger, flush, zero, start testing osv.). Mätningarna 
kan ses i realtid eller sparas för analys. För varje ELPI enhet finns bara en kanal vilket medför att 
det bara går att genomföra mätningar på en luftström i taget. Mätprogrammet ELPIVI har dock 
möjlighet att styra två stycken mätenheter så två stycken mätsystemen går att koppla in och 
kontrollera med en dator, vilket kan användas om mätdata vid två mätpunkter efterfrågas. [11] 
För analys av mätdata så finns det ett Excel ark som heter ELPIXLS, i detta analysverktyg så kan 
den mätdata som har genererats i ELPIVI användas till att skapa grafer över bl.a. 
koncentrationen av partiklar och storleksfördelningen. Medelvärdet av partikelkoncentrationen 
för respektive mätning som gjorts beräknas också automatiskt i Excel arket.  
19 
 
 
3.3 Testuppsättning 
Testerna har genomförts i en kompressorrigg med tillhörande tryckluftssystem som är byggd för 
att efterlikna en 4x2 lastbils tryckluftsystem. [2] Kompressorn är monterad på ett motorblock 
som i riggutförande drivs med en elmotor. Kompressorns block är luftkylt och toppen är 
vattenkyld med ett reglerbart kylsystem. [14] Kompressorn smörjs via motorns smörjsystem och 
förvärmning utav motoroljan för att kunna simulera normala driftsförhållanden, vilka motsvarar 
en temperatur på 80 °C, är också reglerbart via manöverenheten. Kompressorn komprimerar luft 
som passerar en kylslinga med en tillhörande fläkt för extra kyleffekt. Den komprimerade luften 
passerar sedan APS där luften torkas och renas i torkpatronen, vilket beskrivs i kapitel 2.3. I APS 
styrs luftflödet så att tankarna fylls på i rätt ordningsföljd. För att kunna göra mätningar på både 
renad och orenad luft så tas ett delflöde ut både innan och efter APS. Hur det pneumatiska 
systemet är kopplat är synligt i Figur 11. Mätsystemet ELPI är inkopplat till det övriga systemet 
via en värmeslang som förvärms till 50 °C. Värmeslangen skall hålla samma temperatur som i 
den egentliga mätpunkten, vilken är vid APS, och enligt resultatet från gjorda mätningar som 
finns i Tabell 2 är det 50 °C där. Förvärmning av inloppsröret är till för att undvika kondens och 
för att nanopartiklar inte ska bildas genom kärnbildning från gasfas. Förlust av partiklar genom 
termofores minskas också med en uppvärmd slang. För att en jämn nivå av tryckluft ska kunna 
ledas in till ELPI så är systemet försett med en tryckbegränsare som begränsar trycket till 8,4 bar 
och sedan en strypning på 0,8 mm. Strypningen släpper maximalt igenom ett flöde på 47 L/min 
av vilket en del leds via värmeslangen till ELPI där en vakuumpump inställd på 10 L/min 
garanterar ett konstant flöde. [2] 
 
 
Figur 11: Kopplingsschema över tryckluftsystemet 
 
Kompressorns varvtal styrs via ett manöversystem som är externt placerat från riggen. Den andra 
viktiga styrningen av kompressorn som är dess duty-cycle2 styrs av en förprogrammerad PLC 
dator som öppnar en magnetventil 15 sekunder efter att APS har slagit av kompressorn. Det 
program som är inmatat i PLC kan ses i bilaga 1. [7] Tiden det tar för kompressorn att pumpa 
upp trycket är definitiv men dess duty-cycle är reglerbar genom att vilotiden är styrbar genom att 
variera väntetiden för öppnandet av magnetventilen. 
Temperaturen och trycket övervakades under testerna i ett antal mätpunkter som är angivna i 
Figur 11. Tryck- och temperaturgivarna är kopplade till Ipetronik mätutrustning och sparas av 
mätprogrammet Diadem. 
 
3.4 Inledande tester 
Till att börja med så gjordes det tester med kompressorriggen och med filtrena 5800 och 7729 
för att säkerställa att hela systemet: kompressorrigg, ELPI och övrig mätutrustning fungerade 
som det ska och gav liknande resultat som uppnåtts i de tester som finns beskrivna i teknisk 
rapport 7011201. [2] De mätvärden som gavs både uppströms och nedströms APS är viktiga 
referensvärden för fortsättningen. De mätvärden som gavs uppströms APS och som således är 
värden för kompressorn ska jämföras med nya testvärden för kompressorn när provet med 
hyttnivåventilerna, kapitel 3.6, är genomfört för att på så sätt kunna säkerställa att det inte har 
varit något onaturligt slitage på kompressorn. De mätvärden som gavs nedströms APS och 
därmed visar torkpatronens filtreringsförmåga användes till att bestämma acceptanskriteriumet 
för överdrags nivån. För jämförelse med filtrenas reningsförmåga gjordes också ett test med 
rumsluft. 
Då endast ett mätsystem användes så går det bara att genomföra mätningar i en mätpunkt åt 
gången. Det innebär att två mätningar måste genomföras, först uppströms APS och sedan 
nedströms eller tvärtom. Detta betyder i realiteten att det inte är samma luftström som mätningen 
genomförs på men om temperatur och tryck hålls konstant vid båda mätpunkterna så ger det 
ändock tillförlitliga värden. Vid ett längre test så kommer dessutom tillförlitligheten att höjas då 
det går att se om partikelnivån ligger på ett konstant värde från dag till dag. 
 
3.5 Hyttnivåventiler 
För att kunna bestämma hur mycket överdrag som är acceptabelt för att systemet ska kunna 
fortsätta att fungera, alltså fastställa ett acceptanskriterium, så gjordes det tester med 
hyttnivåventiler. I Figur 12 kan en hyttnivåventil ses. 
 
 
Figur 12: Hyttnivåventil 
                                                 
2 Kompressorns duty-cycle förklarar hur stor del av tiden som kompressorn är aktiverad kontra inaktiverad. Med 
en 50 % duty-cycle är således kompressorn aktiverad hälften av tiden. 
21 
 
 
Enligt vad som var tidigare känt så är hyttnivåventilerna den komponent av de som återfinns 
någonstans i tryckluftsystemet som är känsligast för kontamination från överdrag i tryckluften. 
Hyttnivåventilerna är monterade mellan lastbilens chassi och hytt och ger utslag när hytten rör 
sig upp och ner. Hur de är monterade kan ses i Figur 13, i figuren ses också en pneumatisk 
fjäder. Den pneumatiska fjädern är monterad i chassit och upptill i hytten. Totalt sitter hytten fast 
i fyra stycken fjädrar. Beroende på utslaget hos ventilens arm kommer det att avgöra hur mycket 
luft som ska fyllas på i hyttfjädringen. Vid jämvikt då armen befinner sig i neutralläget så händer 
ingenting men vid allt större utslag så kommer det att strömma tryckluft till eller från den 
pneumatiska fjädringen för att kunna kompensera obalansen. Eftersom att hytten hela tiden rör 
sig upp och ner så kommer det att innebära att ventilen hela tiden kommer att röra sig och 
därmed kommer det att strömma förorenad luft från kompressorn igenom den. På grund av just 
detta att ventilen hela tiden är i rörelse gör den till en mycket utsatt komponent och därför så har 
den valts som testobjekt.  
 
 
Figur 13: Hyttnivåventil monterad på hytt och kopplad till lastbils chassi [15] 
 
För att kunna testa livslängden hos hyttnivåventilen så har en testrigg byggts upp. I bilaga 2 finns 
en konstruktionsritning för det stativ som har konstruerats för montering av hyttnivåventilerna. I 
riggen testas kontinuerligt fyra stycken ventiler, genom att fyra pneumatiskt styrda kolvar rör sig 
fram och tillbaka vilket får till följd att ventilerna kommer att vara i ständig rörelse och den 
kontaminerade luften kommer att strömma genom ventilen. I stället för luftfjädring så användes 
trycktankar som fylldes och tömdes kontinuerligt för att simulera verkligheten. Kolvarna styrs av 
var sin magnetventil som reglerar om tryckluften ska släppas fram eller inte. Magnetventilerna är 
i sin tur styrda via en PLC som har programmerats med en osymmetrisk blinkfunktion, 
programmet kan ses i bilaga 1. Tryckluften som används för att mata kolvarna är inte densamma 
som kommer från kompressorn i riggen utan den kommer från tryckluftsystemet som finns i 
testhallen. Ett kopplingsschema för hur systemet är uppbyggt kan ses i bilaga 4. 
Mellan varje kolv och hyttnivåventil är en kraftgivare kopplad för att kunna mäta den åtgående 
kraften för kolven att dra och trycka hyttnivåventilen fram och tillbaka. Kraftgivarna är kopplade 
till Ipetronik mätutrustning som i sin tur är kopplad till en standard PC. Den uppmätta kraften 
sparas av mätprogrammet Diadem.  
 
 
Figur 14: Rigg monterade hyttnivåventiler 
 
I Figur 14 ses hur hyttnivåventilerna är monterade i riggen. På bilden ses också hur kraftgivarna 
är kopplade mellan hyttnivåventilerna som är upphängda i ställningen och de pneumatiska 
kolvarna som är horisontellt monterade.  
 
3.6 Långtidstest 
För att se hur länge hyttnivåventilerna skulle fungera vid kontinuerlig belastning med 
kontaminerad luft så genomfördes det ett långtids test där riggen kördes dygnet runt. Varje dag 
så genomfördes det mätningar med ELPI och Diadem för att se om kraften för att dra och trycka 
hyttnivåventilerna ökade något samt för att se att partikelnivån upp- och nedströms APS låg på 
en stabil nivå. Dels både för att se att torkpatronen inte fick försämrad renings förmåga med 
tiden eller att kompressorn blev sliten och började släppa igenom mer smörjolja förbi 
kolvringarna. 
Under långtidstestet så användes filter 7729 då det enligt resultatet från de inledande testerna 
hade 66 procents sämre reningsförmåga än filter 5800 som används på Scanias lastbilar i 
dagsläget. Detta är i det här fallet gynnsamt eftersom en accelererad kontamination av 
hyttnivåventilerna är önskvärd, allt för att korta ner test tiden. Vid testet så kördes 
kompressorriggen med ett varvtal på 1500 varv/minut och med en duty-cycle på 50 %. 
Oljevärmaren var inställd på 80 °C precis som temperaturen för kylvätskan.  
För att ha ett referens värde att jämföra testtiden med så kan det jämföras med hur länge det är 
önskvärt att nivåventilerna ska hålla under normal drift. Varje lastbil som är tillverkad på Scania 
ska klara av en viss mängd påfrestningar under lastbilens livslängd. För att simulera dessa 
påfrestningar så körs ett antal testbilar på en provbana där moment som lastbilen utsetts för under 
normal drift finns simulerade. För att lastbilen ska bli godkänd och anses klara ofrånkomligt 
slitage under dess livstid så måste hela systemet överleva 5000 varv på banan. Under dessa varv 
så passerar lastbilen ett antal hinder som gör att fjädring och då också hyttfjädringen sätts i 
rörelse. Under ett varv så rör sig stötdämparna upp och ner, de genomför alltså en cykel, 100 
gånger. [6] Rörelsen hos de främre stötdämparna kan anses vara en god motsvarighet till hur 
armen på hyttnivåventilerna rör sig, då hytten är placerad rakt ovanför de främre däcken. Med 
det kända antalet cykler på hyttnivåventilerna per varv multiplicerat med antal varv på banan ges 
23 
 
det totala antalet cykler som ventilerna bör hålla för. Det rör sig alltså om en halv miljon cykler 
som är kravet under en lastbils livslängd. 
För jämförelse så genomfördes en cykel i riggen på 7 sekunder, vilket kan ses i bilaga 1 över hur 
programmet i PLC styr kolvarna. Om varje cykel tar 7 sekunder att genomföra så blir det 514 
cykler per timma. Med ett genomsnitt på 100 testtimmar i veckan så kan maximalt ungefär 
50000 cykler per vecka genomföras.  
 
 
 
4 Resultat 
 
4.1 Inledande tester 
Inledningsvis så gjordes tester med ELPI där partiklarna mättes upp- och nedströms APS för att 
hitta ett referensvärde att jämföra med tidigare utförda mätningar. Resultatet för både 
kompressorn samt för de båda filtrena 5800 och 7729 ges både i tre figurer där variationen över 
kompressorns duty-cycle är väl synlig samt i Tabell 1 där medelvärdena för de tre olika 
mätningarna finns uppställda. 
 
Tabell 1: Medelkoncentration och verkningsgrad för kompressor och filtrena 
  
  
Medelkoncentration [1/cm3] Verkningsgrad [%] 
 Kompressor 
2062000 
- 
 Filter 5800 
400 
100 
 Filter 7729 
796000 
61 
 
För kompressorn finns koncentrationen av partiklar plottad som funktion av tiden i Figur 15. 
Något som är väl synligt i grafen är att det trots att det här handlar om att kompressorn är i 
steady state så ligger inte mätvärdena helt jämnt utan en naturlig variation i 
partikelkoncentrationen är förekommande.  
 
 
Figur 15: Partikelkoncentration som funktion av tiden för kompressorn 
 
För det första filtret som testades, filter 5800, finns partikel koncentrationen plottad som funktion 
av tiden i Figur 16. Resultatet från mätningen skiljer sig markant till utseende från mätningen 
efter kompressorn eftersom partikelnivån här är så låg att kompressorns duty-cycle inte längre 
0.00E+00
1.00E+06
2.00E+06
3.00E+06
4.00E+06
5.00E+06
6.00E+06
7.00E+06
16:01:55
16:04:48
16:07:41
16:10:34
16:13:26
16:16:19
16:19:12
16:22:05
Antal partiklar per cm3
Tidpunkt
Antal partiklar som funktion av tiden för kompressorn
25 
 
går att utläsa från figuren. Nivån på partiklarna är här så låg att mätbruset för instrumentet stör 
möjligheten att kunna se någon definitiv trend hos partikel variationen. 
 
 
Figur 16: Partikelkoncentration som funktion av tiden för filter 5800 
 
Som en del av de inledande testerna gjordes det också mätningar på luftströmmen efter filter 
7729. I Figur 17 finns koncentrationen av partiklar plottad som funktion av tiden. För filter 7729 
så är reningseffekten betydligt sämre än för filter 5800 så inverkan av kompressorns duty-cycle 
är här fortfarande väl synlig. Precis som för kompressorn varierar partikelkoncentrationen efter 
filtret helt naturligt. 
 
0.00E+00
5.00E+02
1.00E+03
1.50E+03
2.00E+03
2.50E+03
3.00E+03
14:11:02
14:11:46
14:12:29
14:13:12
14:13:55
14:14:38
14:15:22
14:16:05
Antal partiklar per cm3
Tidpunkt
Antal partiklar som funktion av tiden för filter 5800
 
Figur 17: Partikelkoncentration som funktion av tiden för filter 7729 
 
I Tabell 1 finns medelkoncentrationen för de tre olika testerna. Medelkoncentrationen är 
beräknad i Excel arket som medföljer ELPI utrustningen. Med hjälp av medelkoncentrationen så 
kunde också verkningsgraden för de två olika filtrena bestämmas. Resultatet för 
verkningsgraderna återfinns också de i Tabell 1.  
För att få en jämförelse av hur bra de olika filtrena är så finns i Figur 18 en graf för hur mycket 
partiklar det är i vanlig rumsluft. Med hjälp av Excel arket ges medelvärdet av partiklarna. Då 
det inte är någon duty-cycle skiljer sig de beräknade värdena inte nämnvärt från de observerbara. 
Medelvärdet är 4000 partiklar per cm3.  
 
0.00E+00
5.00E+05
1.00E+06
1.50E+06
2.00E+06
2.50E+06
15:36:00
15:38:53
15:41:46
15:44:38
15:47:31
15:50:24
Antal partiklar per cm3
Tidpunkt
Antal partiklar som funktion av tiden för filter 7729
27 
 
 
Figur 18: Partikelkoncentration som funktion av tiden för rumsluft 
 
4.2 Långtidstest 
Under långtidstestet så genomfördes det kontinuerligt mätningar med både ELPI och 
mätprogrammet Diadem. 
Mätdataprogrammet Diadem användes för att mäta och lagra mätdata för tryck, temperatur och 
kraftnivån över hyttnivåventilerna. I Tabell 2 finns mätdata för tryck och temperatur för båda 
mätpunkterna, alltså både upp- respektive nedströms APS. För vissa av mätvärdena varierar 
värdet mellan två värden och båda är där återgivna. För andra som har en väldigt liten variation 
är medelvärdet givet istället. För t.ex. temperaturen för kompressorn beror variationen på om 
kompressorn är aktiverad eller inte.  
 
Tabell 2: Tryck och temperaturer upp- och nedströms APS 
  
  
  
Uppströms APS 
Nedströms APS 
 Temp_ELPI_in (°C) 
27 
26 
 Temp_APS_in (°C) 
46 - 50 
46 - 50 
 Temp_Vatten_ut (°C) 
86 - 90 
86 - 90 
 Temp_Vatten_in (°C) 
83 
83 
 Temp_Komp_ut (°C) 
150 - 177 
150 - 177 
 P_ELPI_in (bar) 
0 
0 
 P_Före_tryckbeg (bar) 
11 - 12.7 
10.8 - 12.5 
 P_Efter_tryckbeg (bar) 
8.3 - 8.5 
8.2 - 8.4 
 
I Figur 19 är det enkelt att se hur temperatur och tryck varierar med tiden då mätningen har 
genomförts uppströms APS.  
0.00E+00
1.00E+03
2.00E+03
3.00E+03
4.00E+03
5.00E+03
6.00E+03
10:33:36
10:36:29
10:39:22
10:42:14
10:45:07
10:48:00
Antal partiklar per cm3
Tidpunkt
Antal partiklar som funktion av tiden för rumsluft
 
Figur 19: Tryck och temperatur som funktion av tiden up
 
På samma sätt finns mätvärdena då mätningen genomfördes nedströms APS återgivna grafiskt i 
Figur 20. 
 
Figur 20: Tryck och tempe
 
: Tryck och temperatur som funktion av tiden uppströms APS
På samma sätt finns mätvärdena då mätningen genomfördes nedströms APS återgivna grafiskt i 
: Tryck och temperatur som funktion av tiden nedströms APS
 
pströms APS 
På samma sätt finns mätvärdena då mätningen genomfördes nedströms APS återgivna grafiskt i 
 
ratur som funktion av tiden nedströms APS 
29 
 
Under långtidstestet genomfördes mätningar med både ELPI mätutrustning samt med Diadem 
dagligen. Ordningen på mätningarna varierades, vissa dagar genomfördes det mätningar 
uppströms APS först och sedan nedströms APS och andra dagar var det tvärtom. Det som dock 
alltid var fallet var att för den första mätningen så var partikelkoncentrationen stadigt ökande. 
Detta trots att kompressorn kördes under steady state förhållanden. Med steady state menas att 
kompressorn hade varit i drift under så lång tid att temperaturen för både kylvatten och 
motoroljan hade nått sina nivåer samt att kompressorn var genomvarm. Några övriga variationer 
i testförfarandet var det inte heller tal om. När värdena nådde sin maximala nivå så låg dessa 
sedan stadigt. För mätning nummer två så låg värdena stabilt från början. Det spelade alltså 
ingen roll i vilken ordning mätningarna genomfördes och det rörde sig heller inte om 
kontinuerligt stigande värden för nästa dag så började partikelnivå om på samma nivå som dagen 
innan och slutade också på samma nivå. Hur de stigande värden för kompressorn kunde se ut, ses 
i Figur 21 
 
 
Figur 21: Fördröjning till stabila värden för kompressorn 
 
På samma sätt som för kompressorn var det stigande värden efter filtret och hur det kunde se ut 
ses i Figur 22 
 
0.00E+00
5.00E+05
1.00E+06
1.50E+06
2.00E+06
2.50E+06
3.00E+06
3.50E+06
4.00E+06
4.50E+06
10:32:10
10:39:22
10:46:34
10:53:46
11:00:58
11:08:10
Antal partiklar per cm3
Tidpunkt
Antal partiklar som funktion av tiden för kompressorn
 
Figur 22: Fördröjning till stabila värden för filter 7729 
 
För mätning nummer två så skiljde resultatet sig inte grafiskt från de resultat som finns 
presenterade tidigare i Figur 15 och i Figur 17, eftersom dessa låg på en stabil nivå.  
För att säkerställa att både kompressorn och filtret fungerade som det ska så mättes överdraget 
varje dag med ELPI. För varje dag så gavs det ett medelvärde från Excel arket från respektive 
mätning. I Figur 23 är medelvärdet för överdraget från kompressorn plottad för varje dag. I 
samma graf finns också det kvarvarande överdraget efter filter passage plottat för varje dag. 
Medelkoncentrationen är beräknad vid stabila koncentrationer i likhet med hur det ser ut i Figur 
15 och Figur 17. 
 
0.00E+00
2.00E+05
4.00E+05
6.00E+05
8.00E+05
1.00E+06
1.20E+06
1.40E+06
1.60E+06
1.80E+06
2.00E+06
10:35:02
10:42:14
10:49:26
10:56:38
11:03:50
11:11:02
Antal partiklar per cm3
Tidpunkt
Antal partiklar som funktion av tiden för filter 7729
31 
 
 
Figur 23: Medelkoncentrationer upp- och nedströms APS 
 
I likhet med medelkoncentrationerna så ändrades verkningsgraden för torkpatronen. I Figur 24 
finns en graf som representerar verkningsgraden för reningskapaciteten hos torkpatronen. 
Medelkoncentrationen uppströms APS har under testtiden sjunkit men verkningsgraden hos 
torkpatronen har också försämrats vilket kompenserar något för minskningen av partiklar och 
överdrags nivån nedströms APS har kunnat hållas någorlunda konstant. 
 
 
Figur 24: Förändring i verkningsgraden för torkpatronen under testtiden 
 
I Figur 25 ses hur kraften för att röra hyttnivåventilerna fram och tillbaka ändrades. De första 
dagarna ökade kraften hela tiden för att efter en veckas testande plana ut och sedan ligga på en 
jämn nivå. De värdena som finns presenterade är medelvärdet för kraften över en cykel. En cykel 
består då av att de pneumatiska kolvarna först rör sig till sitt ändläge vilket förflyttar 
hyttnivåventilens arm till sitt ena ändläge. Sedan släpps trycket över kolven och den går in till 
sitt bottenläge och då rör sig hyttnivåventilens arm till sitt andra ändläge. 
Den friktions ökning som skedde beror på att det glidmedel som ligger mellan plattorna i 
ventilen har ändrat sin konsistens och blivit mer likt ett klister. Att kraften mot slutet började att 
sjunka beror på att då hade en större del av det som inledningsvis var ett glidmedel skrapats 
undan till ränderna. 
 
33 
 
 
Figur 25: Medelvärde av kraften för att röra en hyttnivåventil en cykel 
 
4.3 Acceptanskriterium 
För att bestämma acceptanskriteriumet så antas det att friktions ökningen i nivåventilerna följer 
ett linjärt samband. Det innebär att en halvering av tiden med kontaminerad luft bör ge halva 
friktions ökningen i ventilerna. 
Då kraftnivån för att röra hyttnivåventilerna fram och tillbaka inte ökade till några förödande 
nivåer under långtidstestet så går det inte att säkerställa hur mycket överdrag de klarar av. Den 
kraftökning som skedde de första dagarna räcker inte som resultat då hyttnivåventilerna fortsatte 
att fungera problemfritt en lång tid efteråt. I och med detta ogynnsamma resultat så går det inte 
att fastställa ett acceptanskriterium för hur mycket olje- och partikelöverdrag som får komma 
förbi APS.  
 
 
 
5 Slutsats 
 
Till att börja med kan anmärkas att filter 5800 har en ännu bättre reningskapacitet i de tester som 
i det här arbetet har genomförts än som tidigare var fallet. I de tester utförda av Alexander Kits, 
se teknisk rapport 7011201 hade filter 5800 en reningseffekt på 99,42 % medan den nu ligger på 
i princip 100 %. De slutsatser som kan dras från de mätningar som nu har gjorts är att filter 5800 
har blivit ännu bättre. Från de tester som har gjorts så går det från resultatet tydligt att se att 
partikelvärdena pga. kompressorns duty-cycle inte går att urskilja från mät bruset. 
Anledningen till de stigande värdena och fördröjningen till stabila värden beror på att 
mätinstrumentet är kallt vid den första mätningen. Den uppvärmda slangen innan 
mätinstrumentet har som funktion att motverka kärnbildning och termofores men när den varma 
luftströmmen når det kalla instrumentet så kommer dessa fenomen påverka 
partikelkoncentrationen. Vartefter den varma luftströmmen värmer upp instrumentet så kommer 
partikelkoncentrationen att närma sig den verkliga nivån. Eftersom att instrumentet har nått 
drifttemperatur vid den andra mätningen så kommer de mätvärdena att ligga på en stabil nivå 
från början. Det har dock inte påverkat resultat då nivån alltid stabiliserat sig och det därmed går 
att avläsa den egentliga nivån på olje- och partikelöverdraget.  
Hur mycket olje- och partikelöverdrag som får komma från kompressorn beror till stor del på hur 
mycket torkpatronen klarar av att rena. För filter 5800 som enligt Tabell 1 klarar av att i stort sett 
rena allt överdrag så går det att konstatera att det överdraget som kommer från kompressorn inte 
är för mycket. Enligt de tester som har gjorts med filter 7729 så är slutsatsen att överdraget inte 
är för stort vid användning av det filtret heller. Det eftersom hyttnivåventilerna enligt 
långtidstestet inte har tagit någon förödande skada. Det kommer därmed alltid att bli en 
avvägning som måste göras mellan filter och kompressor. Med en bra kompressor går det att 
använda ett sämre filter och med ett bra filter kan det tillåtas att kompressorn släpper ut ett större 
överdrag.  
Då resultatet från långtidstestet inte har givit något konkret resultat så har det inte gått att 
bestämma något acceptanskriterium för olje- och partikelöverdrag. Då målet var att bestämma ett 
sådant acceptanskriterium så är slutsatsen från det test som har gjorts att trots att metoden har 
fungerat så erhölls inte de önskade resultaten. De förutsättningar som rådde under testet har inte 
givit ett sådant överdrag att det har skadat funktionen hos hyttnivåventilen.  
Enligt de tester som har gjorts så går det dock att fastställa att enbart ren motorolja utan andra 
påverkande faktorer inte skadar hyttnivåventilen på ett sådant sätt att funktionen blir nedsatt. 
 
 
 
35 
 
6 Diskussion 
 
Vid de mätningar som har gjorts upp- respektive nedströms APS så har temperaturen vid 
ingången till ELPI legat någon grad högre vid mätningar uppströms APS. Den några grader 
högre temperaturen vid ELPI_in för mätningar uppströms APS beror troligen på att vid dessa 
mätningar så kommer den komprimerade luften direkt från kompressorn dock via kylslingan 
men passerar ej APS och trycktankar där den kyls av något, vilket resulterar i den lägre 
temperaturen då mätningar har genomförts på tryckluft nedströms APS.  
Vid kontinuerliga mätningar av överdragsnivån efter kompressorn så har partikelnivån minskat 
stadigt. Det kan tyckas att överdraget borde öka efterhand som kompressorn används och blir 
sliten. En anledning till att resultatet är det omvända kan vara att koks från kompressionsfasen 
fastnar runt kolvringarna och förhindrar att olja tränger upp i cylindern. 
Vad kan det bero på att det förväntade resultatet uteblev? Kraften för att röra hyttnivåventilerna 
skulle enligt planen öka kontinuerligt, vilket inte skedde. Först och främst kan det nämnas att 
kraften ökade redan första testveckan men den nivån var ändå så låg att den inte påverkade 
funktionen hos hyttnivåventilen. Den annars största skillnaden mot verkligheten är att det inte  
pågår någon förbränningsprocess i riggen. Den motorolja som användes i riggen kontamineras 
alltså inte, vilket fallet är vid vanlig drift på lastbilar. Den motoroljan som används i riggen har 
därmed inte den förödande effekt på hyttnivåventilerna som testet var designat för att utreda. 
 
 
 
 
7 Rekommendationer för fortsatt arbete 
 
Rekommendationer för det fortsatta arbetet med olje- och partikelöverdrag kan delas in i två 
delar. Antingen fortsatta tester med hyttnivåventilen efter viss modifiering av metoden eller 
skifta fokus mot en annan komponent i tryckluftsystemet. 
Vid fortsatt fokus på hyttnivåventilen bör ett nytt test startas med en torkpatron utan 
oljeavskiljande filter detta för att snabbt se om kraften för rörelsen av hyttnivåventilerna kommer 
att öka och till vilken nivå. Skulle detta inte ge något resultat så rekommenderas att 
kompressorriggen körs med använd motorolja för att likna de reella förhållandena på lastbil. När 
det kan konstateras om kraften stiger eller ej kan ett nytt långtidstest köras med en torkpatron 
med filterinsats, även här med använd motorolja. Den använda motoroljan bör tas från en lastbil 
efter att olje byte har genomförts. 
En annan metod för att ta fram ett acceptanskriterium skulle kunna vara att fokusera på en annan 
komponent i tryckluftsystemet. Komponenter som tar skada av överdraget är bl.a. 
gummitätningar vilket har tagits upp tidigare och en bild på en svullen tätning finns i Figur 7. En 
idé till att kunna testa detta är att utsätta ett antal gummitätningar för kontinuerligt överdrag och 
sedan kontrollera om de sväller eller inte. Om diametern mäts kontinuerligt så kan tätningen 
antas vara skadad när den har nått en ny förutbestämd diameter. Med hjälp av den tiden som 
åtgår tills skada samt partikelkoncentrationen i luften går ett acceptanskriterium att bestämma.  
När väl ett acceptanskriteriumet har tagits fram kan ett bytesintervall för torkpatronen 
bestämmas. Acceptanskriteriumet säger hur mycket partiklar som får komma förbi filtret 
kontinuerligt för att komponenterna ska klara sig hela livslängden. Detta värde går sedan att 
jämföra med värdena för olika använda filter som har nyttjats olika lång tid och eventuellt vid 
olika mängd genomströmmad luft och när dessa värden korsar varandra går det att dra en gräns 
för hur länge det får användas kontra hur mycket luft som får passera filtret innan det måste 
bytas för att inte bryta mot acceptanskriteriumet. 
 
 
 
37 
 
8 Referenser 
 
Litteratur: 
[1] Hanlon, P. C. 2001. Compressor handbook. McGraw-Hill. New York, USA 
 
Tekniska rapporter och dokument: 
[2] Kits Alexandr, teknisk rapport 7011201, 2012 
[3] Svensson Lars, teknisk rapport 7003595, 2010 
[4] Nilsson Christoffer, teknisk rapport 7004049, 2010 
[5] Nilsson Christoffer, teknisk rapport 7003320, 2010 
[6] Forsén Anders, teknisk rapport TM28/73, 2011 
[7] Björnelund Tomas, teknisk rapport 7004177, 2010 
[8] Drexel Alexander, teknisk rapport DM 2005/259, 2005 
[9] Svensson Robert, produktdata 1474666, 2003 
[10] Dekati Ltd, ELPI User Manual ver. 4.0, 2003 
[11] Dekati Ltd, ELPIvi Software Manual ver. 4.11, 2010 
[12] Knorr-Bremse, Air Pollution in pneumatic circuits of trucks, 2010 
[13] Knorr-Bremse, Air Compressor Oil Carry Over, 2007 
[14] Intern Scania webbtjänst: Scania multi, service handbok, funktions beskrivning, 10-15 
[15] Scania Technical information, Ti 18, 11 06 06 
 
Internetkällor 
[16] http://www.engineerstudent.co.uk/piston_air_compressors.html 
[17] http://www.ne.se/aerosol 
 
 
 
Bilaga 1 – PLC program 
 
Styrning av kolvarna 
0 LDI T 2 
1 OUT T 1 
K 20 
4 LD T 1 
5 OUT T 2 
K 50 
8 LD T 1 
9 OUT Y 000 
 
Styrning av kompressorns duty-cycle 
10 LDI X 001 
11 OUT T3 
K 150 
14 LD T 1 
15 OUT Y 001 
16 END 
 
 
 
39 
 
Bilaga 2 – Konstruktionsritning av ställning för hyttnivåventilerna 
 
 
Bilaga 3 - Utrustningslista 
 
Instrument 
Instrument nr. Namn 
Kanal 
  
  
Kompressor rigg 
17413 
  
  
  
Ipetronik SIM STG 
28220514 
 1-8 
  
  
Tryckgivare 
11440612 
P_ELPI_in 
1 
  
  
Tryckgivare 
11446450 
P_Före_tryckbeg 
2 
  
  
Tryckgivare 
11446451 
P_Efter_tryckbeg 
3 
  
  
Kraftgivare 
11410129 
4 
  
  
Kraftgivare 
11410127 
5 
  
  
Kraftgivare 
11410161 
6 
  
  
Kraftgivare 
11410163 
7 
  
  
PLC 
95810202 
Komp. Status 
8 
  
  
Ipetronik SIM Thermo 
28400009 
3-7  
  
  
Temp. Givare 
TE6085014 
Temp_ELPI_in 
3 
  
  
Temp. Givare 
TE380108 
Temp_APS_in 
4 
  
  
Temp. Givare 
TE328596 
Temp_Vatten_ut 
5 
  
  
Temp. Givare 
14140650 
Temp_Vatten_in 
6 
  
  
Temp. Givare 
TE380109 
Temp_Komp_ut 
7 
 
 
41 
 
Bilaga 4 – Kopplingsschema för hyttnivåventilerna 
 
 
 
 

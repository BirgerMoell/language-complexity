Uppgift: Skriv ett A4 om en person/händelse under andra världskriget.
Sverige under andra världskriget
När andra världskriget bröt ut år 1939 lyckades samlingsregeringen, bestående utav alla partier förutom vänsterpartiet, hålla Sverige neutralt, d.v.s. hålla Sverige utanför kriget genom att varken ta Axelmakternas eller de Allierades parti. Detta meddelade dåvarande statsministern Per Albin Hansson till folket i ett radiotal samma dag som Tyskland invaderade Polen.
" Medborgare! Det förfärliga som vi in i det sista hoppats att världen skulle förskonas ifrån har inträffat. Ett nytt stort krig har brutit ut. Vi ha att konstatera detta ohyggliga faktum och det tjänar bra litet till att försöka giva uttryck åt den sorg och fasa vi känna vid tanken på vad detta kan föra med sig av vånda och ve för en redan förut sargad och pinad mänsklighet. 
För oss svenskar gäller det nu att med lugn och beslutsamhet endräkteligen samlas kring den stora uppgiften att hålla vårt land utanför kriget, att vårda och värna våra omistliga nationella värden och att på bästa sätt bemästra den onda tidens påfrestningar. "
Per Albin Hansson menade att beredskapen var god och att samlingsregeringen till varje pris skulle hålla Sverige utanför kriget. Många har efteråt reflekterat kring vad han syftade på när han påstod att Sverige var i god beredskap. Avsåg han den militära beredskapen eller livsmedelsförsörjningen? Sveriges försvar vid denna tidpunkt var nämligen i stort behov av förbättringar och modernisering. 
Under kriget skulle samlingsregeringen flera gånger komma att bryta mot neutraliteten, både till de Allierades och Axelmakternas fördel. Exempelvis tilläts 2,1 miljoner tyska soldater använda sig utav Sveriges järnvägsnät för att ta sig till och från Norge, på villkoret att inga vapen medtogs, s.k. permittenttrafik. Tyskland kom sedan att begära av Sverige att fullt utrustade tyska soldater skulle få tillstånd att transporteras från Norge till Finland. En regeringskris uppstod, midsommarkrisen, men det var ändå statsministern Per Albin som hade ett avgörande inflytande och samlingsregeringen tillät att soldaterna transporterades. Sverige läckte också informationen, till de Allierade, att Tyskland planerade att anfalla Sovjetunionen. Denna kunskap kom fram genom att avlyssna det svenska telefonnät som tyskarna hade hyrt för att kunna kommunicera med ockupationstrupperna i Norge.
I Sverige fanns både kommunister, som sympatiserade med Sovjet, och nazister, som sympatiserade med Tyskland. Därför kom mottot "En svensk tiger" till. Det syftade på att svenskarna inte skulle avslöja svensk militär information till något annat land. Tigern var även en positiv symbol för kraft och mod. Affischer på tigern satt runtom i samhället som en påminnelse för det svenska folket. Många svenska män var inkallade till militären, de var då inte tillåtna att skriva var de befann sig när de skickade brev till sina anhöriga.
En annan svensk symbol under andra världskriget var igelkotten. Högerledaren Gösta Bagge sade: "vi har rullat ihop oss som en igelkott med taggarna åt alla håll". Vilket symboliserade Sveriges starka önskan att vara neutrala i kriget.
Även Sverige blev bombat under andra världskriget, trots vår neutralitet. Detta skedde totalt tretton gånger. Bombningarna av Norrbotten, 1940, tror man ingick i Sovjets plan att skrämma Sverige, så att vi inte skulle blanda oss in i vinterkriget, till Finlands fördel. Många bombningar är sannolikt resultatet av misstag, bombflyg som åkte till Sverige när de egentligen skulle till Finland. 
Tiden före andra världskriget influerades hela världen utav rastänkandet. I Sverige uttalade exempelvis medicinska föreningen i Stockholm sig emot judar. Även många svenskar såg ner på icke-arierna, som de ansåg var av mindre värde. Mot slutet av kriget när k...
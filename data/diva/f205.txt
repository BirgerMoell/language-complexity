Jorden bildades för ungefär 5 miljarder år sedan, men människoliknande varelser har bara existerat i några miljoner år.
Tidiga spår efter människoliknande varelser
Det var för nästan fyra miljoner år sedan i ett savannliknande landskap i östra Afrika. Över den glest trädbevuxna slätten höjde sig en vulkan. Sedan någon vecka tillbaka hade den mullrat hotfullt och släppt ifrån sig moln av aska som dalat ner över den omgivande terrängen. Torrtiden närmade sig sitt slut och himlen höll just på att klarna upp efter de första regnskurarna. Nu satte savannens djur sina spår i den fuktiga vulkanaskan.
Bland dem finns också några apliknande varelser - en hane, en hona och en liten unge som skuttade omkring vid deras sida. De gick upprätt på bakbenen. Solen brände snart deras fotspår till stenhårda avtryck som täcktes över av ny aska från vulkanen. På så vis kom avtryc...
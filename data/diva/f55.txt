Kazaa, Hotbar, Bonzi Buddy, Comet cursor, Gohip, Gator med flera, med flera är vanliga program på internet. En "vanlig" datoranvändare tänker nog inte så mycket på att dessa program kan vara farliga. De är fildelningsprogram, webbläsartillägg och olika muspekare men vad du inte vet är att de inte är vad de utger sig för att vara. Nu kanske du börjar fundera över vad jag menar när jag säger att de inte är vad de utger sig för att vara. Det jag menar är att dessa program laddar ner andra små program utan att du märker det. Dessa små program är vad man kallar spyware. Som på svenska betyder kort och gott spionprogram. Ett spionprogram är precis vad det låter som. Ett program som spionerar på vad du gör, det kan ta reda på alla dina Internetvanor. Vilka sidor du besöker, dina lösenord som du skriver in, ja, det mesta faktiskt. Sedan skickar den det till den som gjorde programmet. Då om det är ett ”vänligt” spyware kan den öppna fönster  med reklam. Vilken reklam som kommer upp beror oftast på vilken sida du är inne på på internet. Besöker du en sida om till exempel antivirus program kan det hända att det kommer upp ett litet fönster som tipsar om andra antivirus program.Om det inte är ett ”snällt” spyware kan personen i värsta fall rensa ditt bankkonto om den ”snubblar” över lösenordet. Detta är, som tur är, inte så vanligt. Spyware kan även ladda ner virus som smittar din dator utan att du vet om det. Det är inte heller så kul, så då föredrar man nästan de otroligt jobbiga ”pop-upfönstren  ”.Hur du blir av med spywareNu till den stora frågan "hur blir man av med spyware?". På den frågan finns det många olika svar. Det jag anser är bäst om du har haft din dator en långt tid och vet att du har laddat ner diverse program som du inte riktigt litar på så tycker jag att du ska lämna in datorn till en datorfirma som formaterar om hårddisken. Vilket betyder att de då tömmer den på allt som fanns tidigare. Du kan även formatera om datorn själv hur du gör det vill jag inte gå in på då jag inte riktigt kan det själv. Det är dock ett alternativ om du inte vill betala för omformateringen.Om du absolut inte vill bli av med din kära dator kan du börja med att avinstallera program som du är osäker på om de är säkra eller inte. Använder du dem mycket och inte vill avinstallera dem så kan du alltid leta efter information om programmet på internet och på det sättet fastställa om programmet innehåller spyware. Om det gör det kan du börja leta efter ett spyware fritt program och avinstallera det med spyware och installera det nya. Du bör även ladda ner ett program som tar bort de spyware som redan finns i din dator. Det som är populärast och det som flest tycker är bäst är Lavasofts Ad-Aware. Jag använder det själv och tycker att det är ett väldigt bra program. Att så många gillar det är nog för att det finns på många olika språk och det är inte särskilt svårt att förstå. Ett plus är också att man kan ladda ner det gratis, dock kostar det om du ska ha det till t.ex. företagets datorer. Om du vill veta något mer om Ad-Aware kan du gå in på deras hemsida, www.lavasoft.com. Det du ska tänka på när du har laddat ner Ad-Aware är att du först ska ta bort de program som är infekterade med spyware och sedan köra Ad-aware. För problem kan uppstå om du scannar datorn med det först. Eftersom Ad-Aware kan ta bort delar av programmet som är nödvändiga för att d...
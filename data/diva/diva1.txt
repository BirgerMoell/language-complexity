 
1
Tankar kring planering och bostadsprojektering under 20 år. 
 
Jag har valt ut 12 st. av de bostadsprojekt som jag arbetat med under de senaste tjugo åren. 
För dessa projekt gäller att jag som arkitekt har haft ett huvudansvar för hela projektet eller 
delar av det. 
Här följer en kompletterande text till de projekt som jag tidigare skickat in. 
 
Jag inleder min text med reflektioner kring några aspekter som styrt mitt arbete och som 
gäller för alla de 12 projekten. Jag avslutar med en kort beskrivning av de valda projekten, ett 
för ett. 
 
Gestaltning i stort och av bostäder synnerhet. 
I grunden anser jag att man inte kan göra skillnad mellan gestaltning av bostäder och andra 
typer av byggnader. 
Behoven och funktionerna varierar men det är alltid lika viktigt med en omsorgsfullt gestaltad 
miljö. Jag tror också att värnandet av grundläggande arkitektoniska värden kan bidra till att 
skapa inspirerande och hållbara miljöer. 
 
I alla projekt som jag valt att redovisa har jag också varit med i arbetet inför en detaljplan. 
I de flesta projekten har det funnits ett program eller en översiktsplan som varit styrande i 
arbetet. 
 
I denna första planering finns många grundläggande ”hårda” värden som tex: 
' Hur fungerar brandutrymningen? Var kommer man fram med stegbil och var kan men 
endast komma åt med bärbar stege och bara nå fjärde våningen. 
' Vilka fasader är utsatta för trafikbuller och hur organiserar vi lägenheterna så att minst 
hälften av bostadsrummen kan vädras tyst? 
' Vilket parkeringstal gäller och hur är det möjligt att uppfylla detta? Parkering på gata eller 
gård? Parkering på parkeringsdäck under överbyggd gård eller under hus? 
' Målgrupp och val av lägenhetsstorlekar, lägenhetstyper och antal trapphus? 
' Vilka lösningar krävs för att uppfylla kraven på tillgänglighet för mark och entréer? 
' Uppställda krav på BOA/BTA hos beställaren. 
' Källare eller inte? Förråd på vind eller i lägenheten? 
 
Dessa ”indata” ger en ekvation som vid ett första skissande kan tyckas helt styrande. Det är 
lätt att låsa tanken och tro att det ena ger det andra och att organisation och orientering 
endast blir en logisk följd av alla ”hårda” värden som måste uppfyllas. 
Här gäller tålamod, det går alltid att pröva flera lösningar och att också ta in mjukare värden i 
denna grundläggande planering. Erfarenheten ger att det trots allt alltid finns flera lösningar 
på ett problem. Det blir till sist en fråga om kloka val och prioriteringar. 
Byggnadernas placering på tomten, orientering av rum, entréer, balkonger mm är 
grundläggande för de bostadskvaliteter vi kan uppnå i ett projekt. 
Det gäller att utgå från platsens speciella kvaliteter och förutsättningar:  
Grannskap, Topografi, Vegetation, Trafik, Utblickar, Väderstreck. 
I tidiga skeden ligger arkitektens styrka i att hitta goda lösningar, bistå med strukturella 
analyser, och utreda risker och möjligheter. Nyckeln till ett gott samarbete med 
uppdragsgivaren ligger i en öppen och tydlig kommunikation. Vi söker därför ofta klargöra 
idéer och konsekvenser i enkla skisser utan att för tidigt låsa processen färdiga lösningar. 
Kort sagt; det ligger en stor styrka ligger i öppna, dialogsökande skisser och förslag, som 
visar på möjligheter utan att skapa låsningar.  
 
Lägenheternas planlösning är grunden för att rita bra bostäder. 
Viktiga kvaliteter är möblerbarhet, rumssamband med genomsikt, utblickar och rundgång. 
Flexibilitet i fråga om öppenhet, t ex öppet/slutet mellan kök och vardagsrum. Flexibilitet så 
att rum kan väljas till eller från. 
 
2
Vilka rumsstorlekar är lämpliga och hur fördelas lägenhetens yta på bästa sätt? 
Här finns många val att göra där det inte finns självklara svar. Idealen varierar över tid. Fram 
på 80'talet sågs det som en självklarhet att köket skulle ligga i anslutning till entrén och att 
nå köket via vardagsrummet ansågs inte ok. Nu är detta en mycket vanlig lösning som 
självklart beror på att vi numer mycket sällan använder vardagsrummet som ett sovrum. 
Hur länge kommer det vara tabu att badrum vetter mot vardagsrum eller kök? 
Kan vardagsrummet ersättas av ett lite mindre TV'rum och köket bli det stora rummet där en 
mängd verksamheter kan pågå? 
Kommer tendensen att spara yta genom att slå ihop vardagsrum och kök så att de inte går 
att avdela ljust på ett vettigt sätt att fortsätta trots att denna lösning egentligen strider mot 
BBR? 
Kommer vi i framtiden såsom nu rita lägenheter med ett större sovrum för föräldrar och 
mycket små barnrum? 
Kommer vi att fortsätta att rita tvåor under 55 m2 (enligt reglerna en lägenhet för 1 person) för 
att slippa tillgänglighet med rullstol till invid en 1800 bred parsäng i sovrummet? 
 
I flerfamiljshus gäller det att starta med grunden; ett bra ”normalplan”. Efter det gäller det att 
även lösa indragna våningar, entréplan och souterrängvåning. 
 
Ekonomi i nyproduktion av bostäder. 
I de bostadsprojekt som jag valt ut har de flesta påverkats av krass ekonomi. 
Det är ofta stor skillnad att arbeta med bostäder i flerfamiljshus jämfört med offentliga eller 
kommersiella byggnader. I de flesta bostadsprojekt är ekonomin mer pressad och det gäller 
att tidigt anpassa projektets ekonomi till de förutsättningar som gäller. 
En lösning som kräver större insatser i tid eller extra krångel på bygget är alltid svårare att få 
igenom än att välja ett dyrare material. 
Från 1991 till början av 2000'talet avvecklades de sista bostadssubventionerna och 
skattesänkning av marginalskatten finansierades med högre hyror. 
Lägenheten har i mångt och mycket blivit en vara och huset dess förpackning. Produktion av 
bostadsrätter har dominerat. 
 
Med dagens bostadspriser krävs en optimal användning av ytan som gör varje kvadratmeter 
nyttig. 
 
För bostadsrätter är det läget och möjligt kvadratmeterpris som avgör vilka kvaliteter utöver 
det vanliga som kan rymmas i projektet och om ett projekt över huvud taget blir av. 
Ganska snart blir man som arkitekt medveten om att allt som höjer kostnaden måste kunna 
motiveras med en lika stor ökning av intäkten. 
För hyresrätter är hyran reglerad och här räknar byggherren baklänges och ser vilken 
produktionskostnad som är möjlig. 
På nästa sida följer en förenklad tabell där jag satt in de tal för produktionskostnad, hyror och 
avgifter som brukar nämnas på möten då vi kommer in på projektekonomin. 
Dessa siffror är alltså lite tagna ”ur luften” och meningen är helt enkelt bara att ge min 
ungefärliga bild av de hett omdebatterade kostnaderna för bostadsproduktion. Siffrorna visar 
ett tänkt scenario i ett normalt läge nära Stockholm som tex motsvarar Solna eller 
Sundbyberg. 
 
3
 
 
Bostadsrätt: 
 
 
Hyresrätt: 
 
  
 
 
  
 
Kostnader /m2: 
  
 
  
 
Byggherrekostnad per m2 BTA (mark, 
anslutn.'avgifter, projektering mm) 
10 000  
  
  
Byggkostnad per m2 BTA 
14 000  
  
  
  
  
 
  
  
BOA/BTA (normalt nyckeltal inkl 
entréplan) 
0,77  
  
  
  
  
 
  
  
Totalkostnad per m2 BOA 
31 200  
Totalkostnad per m2 BOA 
31 200 
  
  
 
  
  
Finansiering/m2 
  
 
Finansiering/m2 
  
Normal avgift (brf) per m2 och år 
600  
Normalhyra (nyproduktion) per m2 och år 
1650 
Avgår underhåll, drift och lite amortering 
per m2 och år 
'300  
Avgår underhåll, drift och administration 
per m2 och år 
'300 
Kvar för ränta på ett lån om 3,5% 
300  
normalhyra minus kostnad för drift mm 
ovan 
1350 
  
  
 
  
  
Ger lån/m2 finansierat med avgift 
8 571  
3,5 % ränta på totalinvestering/m2 
1 092 
  
  
 
genomsnittsräntekostnad under hela 
amorteringstiden (=hälften) 
546 
  
  
 
  
  
Minimikvadratmeterpris/m2 BOA för 
nollresultat 
22 629  
Kvar för amortering (avskrivning) / m2 
och år 
258 
  
  
 
genomsnittlig amortering/ m2 och år 
under hela amorteringstiden 
804 
Få bostadsbyggare gör en så dålig affär 
som i detta exempel, men allt över detta 
blir vinsten. 
  
 
  
  
  
  
 
möjlig amorteringstid i år (dvs 
avskrivningstid) 
38,8 
  
  
 
Detta förutsatt att driftskostnader och 
hyreshöjning följer varandra 
  
 
Om kostnaden för en parkeringslösning i garage läggs till, ökar kostnaden ytterligare i de 
lägen som inte tillhör de mest attraktiva. Det är bara i riktigt bra lägen som parkeringen blir 
lönsam eller bär sina egna kostnader. 
 
Byggkostnad för en parkeringsplats i garage under gård eller hus kostar ca 300 000 kr. 
Då måste platsen hyras ut för ca 1000 kr + moms (1250 kr) för att täcka ränta på investering 
samt drift.  
Om det går att hyra ut platserna för låt oss säga 600 kr + moms (750 kr) till de boende så ger 
varje plats ett underskott på 400 kr/månad. 
Ett normalt parkeringstal är 1,1/100 m2 BTA, varav 0,3p på gata och mark och 0,8p i garage. 
Detta ger då ett underskott på 0,8 platser x 12 månader x 400 kr/100 m2 BTA.  Det blir det 
alltså ett underskott på 3 840 kr/100m2 BTA. 
Enligt detta räkneexempel måste hyran/avgiften höjas med 50 kr/m2 BOA och år för att 
”subventionera” parkeringsplatserna i garaget. 
 
Sammantaget visar mina tillyxade beräkningar att det svårt att bygga där det inte råder 
bostadsbrist och där man därför måste konkurrera med ett befintligt bestånd. 
 
4
 
Ett ökat bostadsbyggande riskerar att driva upp byggkostnaderna ytterligare samtidigt som 
priset på bostäderna pressas. Därför tror jag, trots vad som ofta hävdas i debatten, att de 
stora byggbolagen inte är särskilt pigga på att kraftigt öka takten i bostadsbyggandet och 
minska bostadsbristen. 
 
Jag tvivlar på att det är krånglet i planprocessen som förhindrar nyproduktion av bostäder. 
De förenklingar av planprocessen som nu diskuteras tror jag inte kommer att öka 
bostadsproduktionen nämnvärt. Det kanske mest extrema exemplet på detta är de nya 
byggherreplanerna. (Byggherren tar över detaljplanearbetet från kommunens tjänstemän)  
 
Då det inte finns tillräckligt stora ekonomiska drivkrafter för att öka byggandet av 
bostadsrätter tror jag att produktionen av hyresrätter måste ökas drastiskt.  
Jag tror att den bästa lösningen vore att återinföra en skattefinansierad bostadssubvention 
på hyresrätter som motsvarar det skattemässiga avdrag på 30 % som villaägare och 
bostadsrättsinnehavare får göra på sina bostadslån. 
Detta borde göras i samband med en försiktig övergång till marknadshyror som är 
konstruerad så att hyreshöjning + bostadssubvention i de mest attraktiva lägena i 
innerstaden skulle ge oförändrad hyra samtidigt som hyran sänks i mindre attraktiva 
områden. 
Det är trots allt en orimligt liten skillnad mellan en hyresrätt i innerstaden och i förorten. Detta 
har skyndat på ombildningarna i attraktiva lägen för att hyresgäster och fastighetsägare delar 
på det möjliga mervärde vid ombildning som skapats av hyresregleringen. 
 
En sådan förändring skulle alltså också göra det mer lönsamt för fastighetsägarna att både 
behålla och bygga nya hyresrätter.  
 
Jag tror att detta skulle möjliggöra en kraftig produktionsökning av antalet hyresrätter även i 
mindre attraktiva lägen och att detta är bästa sättet att få bukt med bostadsbristen. Jag tror 
att detta förslag också skulle ge en rättvisare bostadsmarknad som skulle gynna de sämst 
ställda. 
 
Tolv exempel 
Min tid som praktikant, inför det att examensarbetet skulle göras, har råkat bli 28 år istället 
för ett eller två som planerat. Under hela den tid som gått sen jag lämnade arkitekturskolan 
1985 har jag haft turen att få arbeta med mycket varierande uppdrag. Min praktik började 
med två år då jag nästan enbart arbetade med luxuösa vindsinredningar. De flesta låg runt 
Karlaplan och det handlade ofta om ett överdåd i dyra inredningsdetaljer som kändes 
främmande, men samtidigt roligt på ett för mig lite förbjudet sätt. Under dessa första år tror 
jag att jag tränade upp vissa saker som blev grundläggande för mitt fortsatta arbete. 
 
Jag hade bl.a. ett avtal med ett byggföretag som anlitade mig för att göra väldigt snabba 
skisser som visade vad man kunde få ut av en råvind innan budgivningen började. 
Jag tränade min förmåga att tänka i tre dimensioner och att snabbt kunna se och presentera 
vilka grundläggande kvalitéer som man gick att få under givna förutsättningar. 
(Tyvärr visade nog ofta skisserna snarare på begränsningar och andra spekulanter som bara 
tittade på kvadratmeter råvind lämnade oftast ett högre pris.) 
Under dessa första år användes datorer väldigt sällan på arkitektkontoren och jag tror att det 
har varit till stor hjälp att jag tvingades skissa i tre dimensioner med penna och papper och 
att jag fick lära mig hantverket och meningen med att göra en genomtänkt ritning. 
Nedan följer en kort beskrivning av de 12 projekten som jag valt ut. 
Jag börjar med det äldsta först och sedan följer de i kronologisk ordning. 
 
 
5
1. Kv Galären och Barkassen, Stumholmen, Karlskrona åt HSB 
1990 vann vi första priset i tävlingen om ett nytt marinmuseum och en ny plan för 
Stumholmen. 
Tidigare hade holmen varit militär och avstängd för allmänheten. 
Jag var engagerad i tävlingen och sedan i en reviderad stadsplaneskiss inför bostadsmässan 
Bo93. 
Jag var sedan handläggare för de nya bostäderna, 40 lägenheter i ett punkthus och två 
lamellhus. Först arbetade vi med skisser inför detaljplanen fram till systemhandling och ett 
förfrågningsunderlag för totalentreprenad åt byggherren, HSB. 
Totalentreprenör blev NCC i Karlshamn som krävde att husen skulle ritas med CAD om vi 
skulle få projektera bygghandlingen. 
Om husen kan sägas att de följde vår grundläggande idé att hämta inspiration från de 
befintliga mycket sakliga militära byggnadernas enkelhet. En grundidé var också att ingen 
mark skulle privatiseras och att balkonger skulle vara indragna. 
Bo93 blev sedan lite av ett startskott för de hus som under fortsättningen av 90'talet byggdes 
i en stil som påminde om 20'talsklacisismen. Det kändes inte riktigt bra, vi hade ju bara velat 
göra väldigt enkla byggnader som skulle hämta sitt uttryck från platsen.  
 
2. Kv Speldosan, Frösunda i Solna åt NCC 
Ett av de första kvarteren i den nya stadsdelen Frösunda. Kvarteret består av 130 lgh och 5 
lokaler i 9 trapphusenheter, alla med entré från gatan. Kvarteret omsluter en grön öppen 
gård. Husen är 4'5 våningar höga plus inredda vindar. 
Ett 'traditionellt' stadskvarter format efter renodlade stadsbyggnadsbegrepp, som gata, tomt, 
hus, gård. Kubiska 'tegeltorn' i kvartershörnen som täcker av takvinklar bakom. 
Underlag för detaljplanen arbetade vi med1992. Sen stod där länge och väl en byggskylt 
invid E4:an om att här skulle byggas nya bostäder men ekonomin för nya bostadsrätter 
under mitten av 90'talet var skral. 
Projekteringen gjorde vi först1998'99. Det var första gången jag var handläggare för ett 
större bostadskvarter och väldigt mycket av den metodik som vi använt i våra senare 
bostadsprojekt grundlades här. 
 
3. Kv Räven Bergshamra. Åt Skanska 
Nybyggt bostadshus 1998, 23 lägenheter. Ett experimentbygge i form av ett 4'vånings 
bostadshus med stomme och bjälklag helt i trä. Fasaderna är klädda med vita emaljerade 
fibercementskivor och målad träpanel. Trästommen gav ett torrt och snabbt bygge. Huset 
ansluter till de intilliggande lamellhusens solfjäderformade planmönster. Fasadens burspråk 
och balkonger är vinklade för att släppa in ljus och södersol.  
Grunden för detta bygge var att brandreglerna hade ändrats, högre flerfamiljshus fick nu 
byggas i brännbart material. Bara alla hinner ut kan huset brinna upp. 
Våra uppdragsgivare på Skanska hade varit i USA och fascinerats av en rationell planering 
som gjorde att det på bygget aldrig stod någon och väntade på att någon annan skulle bli 
färdig. 
Vi jobbade därför på ett nytt sätt där vi, efter förlagor, ritade in el' vvs' och konstruktion samt 
uppställningar, allt på en ritning per lägenhet. Sen sattes ritningen upp i lägenheten så att 
alla skulle kunna läsa vad som skulle göras. 
Nominerades år 1999 som ett av tre projekt till Solna Stads Stadsbyggnadspris. 
 
4. Kv Tapetrabatten och Kålgården åt Skanska och Svenska Bostäder. 
Fyra st. bostadshus med sammanlagt 92 lägenheter. 
2001 Startade vi programskisser för en förtätning av ett område i Hässelby gård. Vi arbetade 
åt både Skanska och Svenska Bostäder som drev projektet tillsammans. Här ritade vi första 
gången en hustyp som vi sedan utvecklat även i andra projekt. Ett smalt loftgångshus i vinkel 
med fem eller sex lägenheter per plan. Vi brukar kalla det för loftgångshuset utan 
loftgångens nackdelar (rum med insyn). Loftgångarna blir entrébalkonger. Husen har 3:or i 
hörnet och på gavlarna, små 2:or som man passerar med kök och vardagsrum från fasad till 
 
6
fasad där köksutrustningen ligger mot loftgångens fasad. Lågt eller högt sittande fönster från 
badrum och köksuppställning mot loftgången. Husen ritades för att byggas med 
volymelement av trä men kom sedan att byggas med betong. Inflyttningen gjordes 2005. Ett 
av husen byggdes av Svenska bostäder som hyresrätter och tre hus byggdes som 
bostadsrätter av Skanska nya hem. 
 
5. Kv. Korsnäbben åt JM. 
Kv Korsnäbben i Huvudsta, Solna ligger vid korsningen Wiboms Väg ' Armégatan och består 
av tre sammanbyggda hus: två elvavåningshus och en fyra våningar hög länkbyggnad 
mellan dessa. På så sätt skapas en skyddad, sydvänd, solig och tyst gård mot det gröna. 
Husen har 87 lägenheter i storlekarna 2'6 rok. De högst belägna lägenheterna har utsikt över 
Ulvsunda sjö mot Tranebergsbron. Husen har fasader i puts i skiftande ljusa kulörer, som ger 
husen ett slankt och vertikalt uttryck ' det höga husets särprägel förstärks. 
JM AB har byggt huset. Upplåtelseform är bostadsrätt. Inflyttning skedde under 2005. 
 
6. Hägernäs åt JM 
2002 till 2005 arbetade vi med Catalinakajen i det nya området Hägernäs strand. Husen 
ligger naturskönt med utsikt över Stora Värtan och dess skogklädda stränder. Platsen är den 
före detta flygflottiljen F2 i Hägernäs. De sex husen med fyra till fem våningar rymmer 102 
lägenheter. De har fasader i ljus puts med inslag av trä. Genom att huskropparna är veckade 
får alla lägenheter sjöutsikt och balkong eller uteplats i eget hörn mot söder. Mellan husen 
ligger ateljéer, envåningsbyggnader i trä med lokaler för mindre verksamheter. Även dessa 
har sjöutsikt och uteplatser mot vattnet.  
Kontoret deltog på 90'talet i ett parallellt uppdrag för hela F2'områdets omdaning. I början av 
2000'talet köptes området av JM och vi utformade då en stadsplaneidé som blev grunden för 
fortsatt planläggning och bebyggelse.  
Hela Hägernäs strand, där Catalinastranden ingår som en stor del, nominerades i februari 
2005 till Byggindustrins pris Årets bygge i klassen Bostäder. JM AB har byggt området. 
Vi ritade sedan även en restaurang vid torget med bryggor mot vattnet och med en lägenhet 
på taket. JM tänkte sig att någon krögare skulle köpa lägenheten och driva restaurangen. 
Så blev det inte och idén var nog inte alldeles bra att den dyraste lägenheten ligger i 
omedelbar närhet till en störande restaurang. 
 
7. Kv Befästningskullen, Frösunda, åt NCC 
2003 till 2004 arbetade jag med tolv punkthus i tegel i två rader på var sin sida om en 
gemensam park i den nya stadsdelen Frösunda. Husen är till den yttre volymen lika, men 
skiljer i planlösning, fasad och färgsättning. Lägenheter finns i alla storlekar från 1 till 5 rum 
och kök i varierande två', tre' och fyrspännare. Totalt innehåller projektet 213 
bostadsrättslägenheter i två föreningar. 
Byggherre och beställare var NCC Boende, Inflyttningen skedde under hösten 2005.  
 
 
 
7
8. Förtätningar Huvudsta, olika projekt åt JM, AP9Fastigheter och Fabege 
Här arbetade vi med en Idémässig förtätningsstudier som utfördes i olika omgångar och åt 
olka beställare. Dessa förtätningsstudier har sedan lett till en rad bostadsprojekt som 
uppförts i området. 
(Kv. Rovan, Huvudsta Centrum, kv Korsnäbben vid Armégatan/Wibomsväg, kv Graniten 
och Sergeanten vid Huvudstagatan). 
 
9. Marinstaden, Nacka 
I Ryssviken, nära Svindersvik fanns en före detta oljedepå som varit upplag för allehanda 
farkoster. Här planerades en marin anläggning med bl a 40 bostäder flytande på vattnet, ett 
flytande varv och en flytande restaurang. Även på land planerades för bostäder och 
arbetsplatser. Vi ritade även ett litet veteranbåtsmuseum samt bostäder i båthus.  
Vi arbetade med projektet från 2001 till 2009. 
Det tog fem år innan detaljplanen blev antagen och klar 2006. Vi utförde allt skissarbete, tog 
fram underlag för plankarta och gjorde ett gestaltningsprogram.  
Den första Marinvillan (husbåten) blev klar år 2007. Hösten 2008 kom ytterligare två på plats. 
Finanskrisen 2009 medförde dock att Marinstaden AB såldes vidare och detta innebar att vi 
åkte ur projektet. 
 
10. Ursvik, beställare NCC, Byggherre; Förvaltaren i Sundbyberg 
Ursvik är en ny stadsdel i Sundbyberg i anslutning till naturområdet vid Järvafältet. 
Vi gjorde ett parallellt uppdrag för de centrala kvarteren i stadsdelen under 2007 som ledde 
till fortsatt projekteringsuppdrag för två kvarter med bostadsrättslägenheter.  
Vi projekterade dessa fram till Systemhandling och sedan kom finanskrisen och det blev 
omöjligt att få ekonomi i projektet. 
2009 blev jag ombedd av NCC att slänga alla gamla idéer över bord och rita ett nytt projekt 
med helt nya ekonomiska förutsättningar.  NCC byggde sedan projektet åt det allmännyttiga 
bostadsföretaget Förvaltaren i Sundbyberg. Det blev två kvarter med totalt 265 hyresrätter. 
Inflyttning har skett under 2012 till 2013.  
 
11. Kv Tilia, punkthus i Beckomberga åt NCC. 
Från 2009 har vi arbetat med 3 st punkthus med 57 lägenheter i parkmiljö i Beckomberga. 
Husen är i fem våningar med fyra lägenheter på varje våning. Vi arbetade med detta projekt 
inför detaljplanen ihop med staden, andra byggherrar och arkitekter. Efter det ritade vi en 
systemhandling för NCC:s byggsystem med plattbärlag, stomme i stål och betong samt 
utfackningsväggar. Vi tyckte att vi åstadkommit mycket effektiva och bra planer men till min 
förvåning gick det inte heller här att få ekonomi i projektet. Vi har nu omarbetad projektet så 
att det ska byggas med volymelement i trä. Försäljningen är igång och volymerna till en 
lägenhet är uppställda på plats som visningslägenhet. Produktionsstart sker hösten 2013. 
 
12. Årstafältet, ett kvarter åt Svenska Bostäder, etapp 1, Valla 2. 
Här har vi också ingått i ett större planarbete ihop med staden, andra byggherrar och 
arkitekter. 
Det har varit höga ambitioner i arbetet och nu väntar vi på resultatet av utställningen och på 
att gå vidare med projektet tillsammans med Svenska Bostäder. Vår kvarter Består av 44 
lägenheter och ett underbyggt garage. 
Mot gatan bryter vi ned skalan både horisontalt och vertikalt. Mot torget i nordväst har vi 
accentuerat höjden med ett glasat hörn. Vi arbetar med indragningar för att trappa ned 
höjden längs lokalgatan mot angränsande stadsradhus. 
 
/Ragnar Palle Widegren 
FOTO FRÅN ARMÈGATAN
REFERENS: ANN MARGRET HAGLUND, 782 88 73
annmargret.haglund@jm.se
Stadsplaneskiss åt JM och därefter projektering.
Referens: Bo Jacobsson 782 87 18; bo.jacobsson@jm.se
Ref.  Leif Ottosson, NCC  070 -586 1781; leif.ottosson@ncc.se
 
    
 
Förtätningsprojekt i Huvudsta, Solna 
 
Idémässig förtätningsstudie utförd i samband med förstudier till nybyggnadsprojekt som vi 
varit inblandade i och som sedermera har uppförts  
(Kv. Rovan, Huvudsta Centrum,  kv Korsnäbben vid Armégatan/Wibomsväg, kv Graniten 
och Sergeanten vid Huvudstagatan). 
Huvudsta är ett 603talsområde med stora trafikleder, planskilda gångstråk och stora 
grönytor, planerat med liknande stadsbyggnadsfilosofi som Alby. 
(Per Hederus, Palle Widegren m fl 200232010) 
 
 
 
 
     
 
Del av Huvudsta där rött är föreslagen nybebyggelse.                       Tävlingsförslag avs förtätning kring Huvudsta centrum. 
 
 
 
 
    
 
Axonometri, Huvudsta centrum  
 
  Kv Korsnäbben, klar 2008 i Huvudsta byggt på en fd parkeringsplats 
 
 
 
HMXW
MARINSTADEN, NACKA
37 marinvillor och 16 lägenheter på pontoner samt servicebyggnader, restaurang mm. Skissarbete, 
planarbete, gestaltningsprogram fram till antagen detaljplan 2001 - 2006. Därefter projektering av de 
fem första marinvillorna. Den första på plats 2007.
Beställare: Marinstaden Ab.
Ansvarig arkitekt: Per Hederus och Palle Widegren.
Referens: Mikael Hansson, tel 0708 - 579 602;
mikael@sjomarket.se 
URSVIK
Ursvik är en ny stadsdel i Sundbyberg i anslutning till naturområdet vid Järvafältet. Ett parallellt uppdrag för 
de centrala kvarteren i stadsdelen utfördes under 2007 och ledde till fortsatt projekteringsuppdrag. 2009 
påbörjades projektering där vi ritar två kvarter med sammanlagt 269 lägenheter, som NCC bygger åt det 
kommunala bostadsbolaget i Sundbybergs kommun, Fastighets AB Förvaltaren
BECKOMBERGA, ETAPP 3:1.
Skiss inför detaljplan samt huvudhandling och bygglov.
57 st. lägenheter  i 3 st punkthus i parkmiljö i Bromma. Husen är i fem våningar med fyra lägenheter på varje plan. 
För närvarande, februari 2011, färdigställer vi huvudhandlingar.
Beställare och byggherre: NCC Boende AB.
VY FRÅN GATAN
FLYGPERSPEKTIV
NORMALPLAN
FASADER
3 R.O.K
3 R.O.K
2 R.O.K
4 R.O.K
FOTO FRÅN ARMÈGATAN
REFERENS: ANN MARGRET HAGLUND, 782 88 73
annmargret.haglund@jm.se
Stadsplaneskiss åt JM och därefter projektering.
Referens: Bo Jacobsson 782 87 18; bo.jacobsson@jm.se

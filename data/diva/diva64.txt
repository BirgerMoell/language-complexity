 
 
Bromskänsla 
- vid reducerad anliggning i skivbroms 
Anders Larsson 
Erik Lundqvist 
 
 
 
 
 
 
Kandidatarbete 
Stockholm 2008 
 
 
 
 
 
 
 
 
 
 
 
 
 
Bromskänsla 
- vid reducerad anliggning i skivbroms 
 
Av 
 
Anders Larsson 
Erik Lundqvist 
 
 
 
 
 
 
 
 
 
 
 
Kandidatarbete MMKB 2008:6 MKNB 019 
KTH Maskinkonstruktion 
SE-100 44  STOCKHOLM 
 
 
 
 
 
 
Sammanfattning 
I forskningsprogrammet Gröna bilen 2 ingår ett projekt för att minska miljöpåverkan orsakad 
av fordonsbromsar. Projektet har bland annat som mål att reducera emission av partiklar från 
bromssystemet med 50 % och att minska bränsleförbrukningen genom att reducera 
anliggningen mellan bromsbelägg och bromsskiva. 
 
På de flesta av dagens personbilar ligger bromsbeläggen mot bromsskivan även då bilen inte 
bromsas. Detta orsakar slitage på bromsarna och ökar friktionsmotståndet i bilens hjul. 
Genom att konstruera bromsar med återfjädrande bromskolvar kan dock problemet 
undkommas men spelet som då skapas mellan bromsbelägg och bromsskivan måste tas upp 
utan att påverka bromssystemets prestanda. Det är även viktigt att bromspedalens beteende 
och bromskänslan, dvs. förarens upplevelse då han/hon bromsar, inte förändras på grund av 
spelet vid beläggen.  
 
För att kunna ställa upp en modell för spelets påverkan i pedalen studerades ett bromssystem 
från en Saab 9-3. Varje komponent i systemet ställdes upp matematiskt med avseende på hur 
den påverkade kraften och förskjutningen i systemet under det intervall då bromsbelägget 
försköts från sitt bakre läge tills det kom fram till bromsskivan. Även en existerande lösning 
för problemet, Quick take-up huvudcylinder, studerades och ställdes upp matematiskt. För att 
sedan lösa systemet modellerades ett program upp i Simulink.  
 
Då bromsen inte har något spel dvs. bromsbelägget ligger mot bromskivan hela tiden behöver 
pedalen förskjutas 20 millimeter innan bromsningen påbörjas. Detta beror på att systemets 
olika komponenter behöver förskjutas en viss sträcka för att stänga ventiler och på så sätt 
trycksätta systemet. När sedan ett spel på 0.1 millimeter per sida sattes vid bromsbelägget 
blev den nödvändiga förskjutningen till 37 millimeter. Med en Quick take-up huvudcylinder i 
systemet blev förskjutningen dock bara 21 millimeter. Kraften i pedalen påverkades inte av 
hur stort spel som sätts vid bromsbelägget.  
 
För att bevara bromskänslan då skivbromsen konstrueras med återfjädrande bromskolv måste 
systemet på något sätt modifieras, till exempel med en Quick take-up huvudcylinder.  
 
 
 
 
Kandidatarbete MMKB2008:6 MKNB 019 
 
Bromskänsla 
- vid reducerad anliggning i skivbroms 
 
 
 
 
 
Anders Larsson 
Erik Lundqvist 
Datum 
2008-05-21 
Examinator 
Ulf Sellgren 
Handledare 
Jens Wahlström 
 
Uppdragsgivare 
KTH – Maskinkonstruktion 
Kontaktperson 
Ulf Sellgren 
 
 
 
 
 
 
Abstract 
In the research program “Gröna Bilen 2”, one of the projects aims towards decreasing the 
environmental impact caused by vehicle brakes. Some of the goals for the project are to 
reduce particle emissions caused by the brake system by 50% and to reduce the friction 
between brake pads and brake disc.  
On most modern passenger cars, the brake pads and brake disc are always in contact, even 
when the brakes are not applied, this causes the brakes to wear and increases the friction. By 
designing brakes with retracting brake calliper pistons this problem can be solved. If a 
clearance is introduced between the brake pads and the brake disc it’s important that it doesn’t 
affect the brake performance of the car, nor can the brake feel of the pedal be affected 
negatively. 
 
To create a model of the influence of the clearance on the behaviour of the pedal, a brake 
system from a Saab 9-3 was studied. The behaviour of the forces and displacements in every 
part of the system was modelled with mathematical expressions on the interval from the 
drivers application of force on the pedal until the brake pads made contact with brake disc. An 
already existing solution of the problem with excessive pedal travel caused by the clearance 
between the brake pads and the brake disc where studied, a Quick take-up master cylinder. 
The Quick take-up master cylinder was also modelled with mathematical expressions, and the 
complete system was implemented in Simulink model.  
 
When there is no clearance between the brake pads and the brake disc, the necessary pedal 
travel before the pads starts to press against the disc is 20 millimetres. This is caused by 
components in the system that needs to move a short distance before their valves is closed and 
a pressure can start to build in the system. With a clearance of 0,1 millimetres on each side of 
the brake disc, the necessary pedal travel increases to 37 millimetres. With a Quick take-up 
master cylinder the pedal travel can be decreased to 21 millimetres. The force necessary to 
press the pedal down is not affected by the size of the clearance. If the brake callipers are 
designed with retracting calliper pistons the brake system needs to be modified, for example 
with a Quick take-up master cylinder. 
 
 
 
 
Bachelor Thesis MMKB 2008:6 MKNB 019 
 
Brake feel 
 - with reduced contact in disc brakes   
 
 
 
 
 
Anders Larsson 
Erik Lundqvist 
Date 
2008-05-21 
Examiner 
Ulf Sellgren 
Supervisor 
Jens Wahlström 
 
Commissioner 
KTH – Maskinkonstruktion 
Contact person 
Ulf Sellgren 
 
 
 
 
 
Innehåll 
 
Inledning.................................................................................................................................. 1 
Bakgrund och problemformulering ........................................................................................ 1 
Syfte........................................................................................................................................ 1 
Avgränsningar ........................................................................................................................ 1 
Bromskänsla............................................................................................................................ 2 
Bromssystemets uppbyggnad............................................................................................. 2 
Pedalställ................................................................................................................................. 3 
Bromsservo............................................................................................................................. 4 
Huvudcylinder ........................................................................................................................ 6 
Quick take-up huvudcylinder ................................................................................................. 7 
Skivbroms............................................................................................................................... 8 
Simuleringsmodell ................................................................................................................ 9 
Uppställning av modell........................................................................................................... 9 
Ingångsvärden....................................................................................................................... 12 
Resultat................................................................................................................................... 13 
Diskussion ............................................................................................................................. 18 
Slutsatser................................................................................................................................ 20 
Referenser.............................................................................................................................. 21 
Bilaga 1 .................................................................................................................................. 22 
Bilaga 2 .................................................................................................................................. 23 
 
 
 
1 
 
Inledning  
Bakgrund och problemformulering 
Gröna bilen 2 är ett nationellt forskningsprogram där ett av projekten är att minska 
miljöpåverkan som orsakas av fordonsbromsar. Projektet, som är ett samarbete mellan Saab 
Automobile AB, KTH Maskinkonstruktion och KTH Farkost & Flyg, har bland annat som 
mål att reducera emission av partiklar från bromssystemet med 50 % och att minska 
bränsleförbrukningen genom att reducera anliggningen i bromsarna.     
 
De flesta av dagens personbilar är utrustade med skivbromsar, när föraren bromsar trycker en 
kolv två bromsbelägg mot en bromsskiva vilket orsakar friktion. När bromsarna inte 
appliceras av föraren ligger beläggen fortfarande an mot skivan eftersom kolven inte har 
returfjädring, detta orsakar onödigt slitage på belägg och skiva och ökar friktionsmotståndet. 
Lösningar finns för att erhålla återfjädring av kolven, dock skulle ett större spel mellan 
bromsbelägg och bromsskiva innebära att bromspedalen behöver förflyttas en längre sträcka 
innan bilen börjar bromsa. Om ett större spel mellan bromsbelägg och bromsskiva införs i 
systemet är det viktigt att systemets bromskänsla, dvs. förarens upplevelse då han/hon trycker 
ned bromspedalen, inte påverkas. Det är även viktigt att bilens bromsprestanda inte försämras 
på grund av den nya konstruktionen. 
 
Syfte 
Arbetets syfte är att undersöka hur en reducerad anliggning mellan bromsbelägg och 
bromsskiva påverkar bromskänslan i bromspedalen. Detta genom att studera komponenterna 
hos ett bromssystem och utifrån det avgöra vilka delar som kommer att påverka 
bromskänslan. En modell ställs upp i Simulink för att kunna simulera hur krafter och 
förskjutningar i pedalen beror av varierande storlek på spelet mellan bromsbelägg och 
bromsskiva. 
  
Avgränsningar 
Arbetet behandlar händelseförloppet från det att föraren anlägger kraft på pedalen till det att 
allt spel i bromssystemet har tagits upp och bromsbeläggen kommer i kontakt med 
bromsskivan. Denna avgränsning görs eftersom endast detta förlopp kommer att förändras när 
spelet mellan bromsbelägg och bromsskiva ändras. Bromssystemen för olika bilmärken och 
bilmodeller är av varierande konstruktion. För att avgränsa modellen skapas den efter att ha 
studerat ett bromssystem från en SAAB 9-3 av årsmodell 2003. 
 
2 
 
Bromskänsla 
Bromssystemet är ur säkerhetssynpunkt ett mycket viktigt system i alla bilar. Bromssystemets 
funktion måste därför vara robust, det betyder att systemet alltid måste svara förutsägbart på 
förarens kommando. För att en god bromskänsla ska uppnås krävs att föraren genom pedalen 
får respons från bromssystemet. Föraren måste således genom förhållandet mellan kraft och 
förskjutning på pedalen kunna känna hur hårt bromsarna appliceras. När bromsarna appliceras 
hårt måste motståndet mot ytterligare förflyttning av pedalen öka. Ett ytterligare villkor för en 
god bromskänsla är att bromsarna appliceras snabbt när föraren trycker på pedalen, detta 
villkor är det mest intressanta när spel i systemet undersöks. När allt spel i system har tagits 
upp är dock villkoret om god respons mer relevant. I övrigt bör systemet vara utformat så att 
kraften som krävs på pedalen inte är större än vad föraren bekvämt kan applicera, inte heller 
bör den vara för låg så att föraren bromsar oavsiktligt. Förskjutningen av pedalen bör inte 
heller vara för stor, föraren bör inte behöva flytta hela benet, utan endast trycka med foten. 
 
Bromssystemets uppbyggnad  
Ett antal olika sorters bromssystem för fordon finns. På tunga fordon som exempelvis lastbilar 
används pneumatiska bromssystem, dvs. system med tryckluft. Dessa system tar upp stor 
plats eftersom de innehåller kompressorer och lufttankar och är därför inte lämpade för 
personbilar. På personbilar används istället hydrauliska system där en bromsolja överför kraft 
till bromsarna eftersom dessa system tar mindre plats och är billigare. Även andra sorters 
bromssystem finns, exempelvis elektroniska ”Brake by wire” system där elektriska signaler 
överförs istället för krafter. Krafterna skapas istället ute vid bromsarna med hjälp av ställdon. 
Varianter av elektroniska system finns redan i bilmodeller från bland annat Mercedes-Benz, 
dessa har dock fortfarande hydrauliska system som tar över om det elektroniska systemet 
slutar fungera. Även om dessa tre varianter av bromssystem fungerar på olika sätt, har de och 
alla andra varianter av bromssystemen gemensamt att de i bromsarna omvandlar fordonets 
kinetiska energi till någon annan form av energi, oftast termisk energi. 
 
Bromspedalen utgör bromssystemets gränssnitt mot föraren, mellan pedalen och hjulen utgör 
bromssystemet en kedja av mekaniska och hydrauliska komponenter som för över och växlar 
upp kraften från foten. Några av de komponenter som bygger upp bromssystemet i en modern 
bil är pedalställ, bromsservo, huvudcylinder, bromsrör och bromsar, se figur 1.  
 
3 
 
 
Figur 1. Bromssystem på Saab 9-3. 1) Bromspedal, 2)  Bromsservo, 3)  
Huvudcylinder, 4)  Skivbromsar. 
 
Pedalställ 
Pedalstället hör till de komponenter i bromssystemet vars utformning har förändrats minst 
genom åren. Fram till 50-talet användes ofta en bromspedal monterad direkt på bilens ram, 
denna lösning fungerade bra med det mekaniska länkage under bilen som användes för att 
överföra kraften till bromsarna. En nackdel med denna lösning var dock att länkaget nöttes 
mycket och lätt rostade på grund av sin utsatta placering. När bilarna istället började byggas 
med självbärande kaross och hydrauliska bromsar försvann alla fördelar med en bromspedal 
monterad på ramen, istället övergick man till att montera bromspedalen i ett fäste på bilens 
brandvägg. Den nya placeringen av bromspedalen har enbart fördelar, exempelvis kan 
bromspedalen göras längre vilket ger en större utväxling av kraften, dessutom sitter 
komponenterna skyddade i bilens inre istället för under bilen.  
 
Den grundläggande funktionen hos bromspedalen är att verka som en hävstång, på så sätt 
växlas kraften från foten upp så att den förstärks innan den genom en stötstång verkar på 
bromsservot. Storleken på utväxlingen som pedalen ger bestäms av pedalens geometri, se 
figur 2, eftersom pedalen sitter monterad i sin ena ände bestäms utväxlingen av avståndet L1 
mellan infästningen och stötstången och avståndet L2 mellan infästningen och plattan för 
foten.  
 
 
 
Figur 2. Bromspedalens geometriska utformning. 
1 
2 
3 
4 
L1
L2 
4 
 
Den faktor som har störst betydelse för vilken utväxling som väljs när bromspedalen 
konstrueras är huruvida bilen är utrustad med bromsservo eller inte. En typisk utväxling för 
en bil med bromsservo är cirka 3 gånger medan en bil utan servo typiskt har en utväxling 
kring 5 [1].  
 
Bromsservo 
Bromsservo finns i de flesta av dagens personbilar för att öka bromskraften och på så sätt 
minska den nödvändiga kraften från föraren på pedalen. Anledningen till att bromsservo 
började användas på bilar var dels att när bilarna började bli tyngre och snabbare krävdes 
större kraft från föraren än vad vissa förare kunde leverera. En annan anledning var att med 
skivbromsar blev behovet för bromsservo större eftersom skivbromsar inte är 
självförstärkande till skillnad från trumbromsar.  
 
I dagsläget används två olika sorters bromsservo i personbilar, dels de som använder vakuum 
för att ge extra kraft och dels de som använder hydraulik. Den extra kraften från bromsservot 
skulle kunna skapas med hjälp av ökad utväxling i exempelvis pedalen, detta skulle dock 
medföra att pedalen skulle behöva förflyttas en mycket längre sträcka innan bilen börjar 
bromsa. Detta vore negativt dels för bromskänslan och dels ur säkerhetssynpunkt eftersom 
pedalen behöver ett visst extra utrymme att röra sig ifall en av de två bromskretsarna skulle 
haverera. 
 
Den typiska placeringen av bromsservot är inne i motorrummet monterad mot brandväggen 
som skiljer motorrummet och kupén åt. Genom brandväggen sitter stötstången som för över 
kraften från pedalen till bromsservot, på servots andra sida sitter huvudcylindern monterad, se 
figur 1. 
 
Med ett hydrauliskt bromsservo skapas det hydrauliska trycket till bromsservot antingen med 
hjälp av pumpen till styrservot eller med en elektrisk pump. Fördelen med ett hydrauliskt 
servo jämfört med ett vakuumservo är att det hydrauliska servot kan skapa större kraftbidrag, 
hydrauliskt servo används därför på bilar där stor kraft till bromsarna behövs. På bilar med 
dieselmotor används också ibland hydrauliskt servo eftersom dieselmotorn saknar det 
undertryck i insuget som krävs för att kunna använda ett vakuumservo. De dieselbilar som 
använder vakuumservo måste istället vara utrusade med en vakuumpump. 
 
Vakuumservo är den lösning som används på Saab 9-3 som är det system som arbetet 
begränsats till, se figur 3. Med vakuumservo används undertrycket i motorns insug för att 
skapa extra kraft. Motorns insug och servot kopplas ihop med en slang för att skapa 
undertryck i servot. För att trycket i servot alltid ska vara så lågt som möjligt används en 
backventil som stänger när trycket i slangen blir högre än i servot. 
 
5 
 
 
 
Figur 3. Bromsservot i tvärsnitt. 1) Centrumaxel 2) Bakre kammare 3) Främre 
kammare 4) Returfjäder 5) Ventil 6) Ingång för undertryck. 
 
Bromsservot är indelat i två kamrar åtskilda av gummiklädda membran mellan kamrarna sitter 
en ventil. När föraren inte bromsar är ventilen öppen, se figur 4, trycket blir då lågt i servots 
båda kamrar. När föraren börjar bromsa stängs först ventilen mellan kamrarna och när föraren 
sedan ökar kraften på pedalen öppnas en ventil som släpper in atmosfärsikt tryck i servots 
bakre kammare, på så sätt uppstår en tryckskillnad mellan kamrarna. Tryckskillnaden verkar 
på membranet som i sin tur är fäst på axeln genom bromsservot, tryckskillnaden bidrar på så 
sätt med den extra kraften som bromsservot ger bromssystemet. Om undertrycket från motorn 
kunnat skapa perfekt vakuum skulle en tryckskillnad på 101 MPa erhållits, detta är dock inte 
möjligt, mer rimligt är att motorns insug skapar ett undertryck på ca 32 MPa [1]. Denna 
tryckskillnad över arean på servot från Saab 9-3, ger en maximal kraft på ca 1000 N. Om 
föraren minskar kraften på pedalen och stannar dess förskjutning, kommer kraften från 
tryckskillnaden att fortsätta försöka förskjuta centrumaxeln men kommer då att stänga 
ventilen mot omgivningen och trycket i kamrarna jämnar ut sig så att servot hamnar i jämvikt. 
Föraren kommer återigen att behöva öka kraft på pedalen för att bromsa hårdare. När föraren 
släpper bromsen trycker en returfjäder axeln tillbaka och stänger då ventilen mot 
omgivningen samt öppnar ventilen mellan kamrarna. 
 
 
6 
1 
4
3 
2
5
6 
 
Huvudcylinder 
I huvudcylindern omvandlas kraften från bromsservot till hydrauliskt tryck. Trycket 
distribueras genom bromsledningar och bromsrör till bromsarna där trycket ger upphov till de 
krafter som ansätter bromsarna.  
 
För att ett hydrauliskt bromssystem ska fungera felfritt krävs att systemet är helt fyllt med 
bromsolja. Eftersom mängden olja som krävs för att fylla systemet varierar med exempelvis 
temperatur och hur nötta bromsarna är krävs en behållare med ett överskott av bromsvätska. I 
huvudcylinderns hus sitter även bromsledningarna fast. Tidigare var huvudcylinderns hus ofta 
tillverkat i gjutjärn men i dagsläget är aluminium det vanligaste materialet. Inuti 
huvudcylinderns hus finns ett cylindriskt lopp borrat och i loppet finns två kolvar med 
tätningar, se figur 5. Kraften från bromsservot trycker kolvarna inåt i huvudcylinderns lopp, 
kolvarna pressar i sin tur bromsvätskan ut i bromsrören så att ett tryck skapas i bromsvätskan. 
Orsaken till att två kolvar används i huvudcylindern är att bromssystemet delas in i två 
separata kretsar. Om en av kretsarna skulle haverera fortsätter den andra kretsen att fungera 
och på så sätt minimeras risken för att alla bromsar ska sluta fungera om en broms havererar. 
Mellan kolvarna i loppet och mellan den inre kolven och husets vägg sitter fjädrar som 
returnerar kolvarna till sina ursprungslägen när bromspedalen inte är nertryckt. 
 
 
Figur 5. Huvudcylinder, 1) yttre kammare, 2) inre kammare 
 
Även om funktionen i stort är densamma för alla huvudcylindrar kan den exakta 
utformningen variera, exempelvis kan utformning och placering av ventiler variera. På Saab 
9-3 används ventiler som är placerade i centrum av huvudcylinderns kolvar, se figur 6. När 
föraren inte bromsar befinner sig kolvarna i sitt ursprungsläge och ventilerna är öppna, då 
tillåts bromsvätska rinna ner i huvudcylindern så att systemet blir helt fyllt. När föraren börjar 
   
 
 
 
Figur 4. Ventil i bromsservo vid tre olika förskjutningar på ingående axel. Den vänstra 
bilden visar ventilen utan förskjutning, mitten bilden vid 1 mm förskjutning och den 
högra vid 3 mm förskjutning. 
dhuvudcylinder 
2 
1 
7 
 
bromsa flyttas kolvarna framåt i loppet och ventilerna i kolvarna stängs, bromsvätskan 
framför kolvarna trycks då ut i bromsrören till bromsarna. 
 
 
Figur 6. Ventil i inre kolven i huvudcylindern. Vänstra bilden visar då kolven är i start 
läget och har öppen ventil. Den högra visar då kolven förskjutits 1 mm och ventilen 
har stängts. 
 
Innan eventuellt spel i systemet exempelvis mellan bromsbelägg och bromsskiva är upptaget 
förblir trycket i vätskan lågt, men när spelet är borta stiger trycket snabbt. För att vätskan inte 
ska inte ska kunna passera förbi kolvarna när trycket blir högt har kolvarna packningar som 
trycks ut mot loppets vägg av det höga trycket. När föraren slutar bromsa bör kolvarna i 
huvudcylindern snabbt återvända till sina ursprungliga positioner. För uppnå detta är 
packningarna hos kolvarna utformade så att när kolvarna rör sig bakåt kan bromsvätska från 
lågtrycksidan fylla upp tomrummet som skapas framför kolven på grund av att vätskan är trög 
och inte kan återvända så snabbt från rören.  
 
Quick take-up huvudcylinder 
En lösning för att snabbt ta upp avståndet mellan bromsbelägg och skiva är en så kallad Quick 
take-up ventil [2]. Det är en lösning som funnits sedan General Motors började forska på att 
reducera anliggningen i bromsen på 70-talet och som idag används på ett flertal bilmodeller. 
Ventilens konstruktion har i princip sett likadan ut sedan sjuttiotalen med undantag för 
variationer för att minska dess dämpning orsakad av strömning i kanalerna.  Ventilen sitter i 
huvudcylindern och använder sig av en förstorad lågtryckskammare för att öka volymen 
bromsolja som trycks till bromsarna under bromsningens första skede, se figur 7. 
 
 
Figur 7. Quick take-up huvudcylinder i tvärsnitt. 1) Quick take-up ventil 2) Förstorad 
lågtryckskammare. 
2 
1 
8 
 
 
När bromspedalen ansätts är ventilen först stängd och trycket ökar då i både hög- och 
lågtryckskamrarna. Eftersom lågtryckskammaren har en större tvärsnittsarea trycks 
bromsoljan förbi kolvens packning och in i högtryckskammare och därifrån ut i bromsrören, 
se figur 8. När trycket i lågtryckskammaren blir tillräckligt stort öppnas kulventilen mellan 
lågtryckskammaren 
och 
oljereservoaren. 
Under 
resterande 
bromsning 
fungerar 
huvudcylindern som vanligt, med tryck endast i högtryckskammaren.  
 
 
Figur 8. I den vänstra bilden visas Quick take-up huvudcylindern när trycket är lågt 
och kulventilen är stängd. I den högre bilden visas Quick take-up huvudcylindern när 
trycket öppnat kulventilen. 
Skivbroms 
De vanligaste bromsarna på nya bilar är skivbromsar, även om det på vissa bilar används 
trumbromsar bak och skivbromsar fram eftersom bromsarna fram tar upp större del av 
bromsenergin. En skivbroms består av ett antal olika delar, några av de viktiga delarna är 
bromsok, bromskolv, bromskolvens tätning och bromsskiva, se figur 9. Bromsoket utgör det 
hus som håller bromskolv och bromsbelägg. Antalet bromskolvar i bromsoket kan variera. På 
många bilar, bland annat Saab 9-3, används bromsok med en bromskolv eftersom detta ger en 
enkel, billig och pålitlig lösning. På vissa extrema bilar med hög prestanda, används dock fler 
kolvar ibland så många som sex eller åtta stycken. 
 
 
 
Figur 9. Den vänstra bilden visar en skivbroms från Saab 9-3 och den högra visar ett 
tvärsnitt på samma broms. 1) Bromsbelägg 2) Bromsskiva 3) Bromskolv 4) Bromsok. 
 
3 
4 
1 
2 
9 
 
När bromsarna appliceras av föraren skapar huvudcylindern ett tryck i bromsvätskan, trycket i 
bromsvätskan verkar på bromskolven som sin tur trycker belägget mot skivan. Mellan 
bromsbelägg och skiva uppstår då friktion som bromsar bilen. I ett bromsok med en 
bromskolv rör sig bara ett av bromsbeläggen i förhållande till bromsoket. För att kraften på 
bromsskivan ska bli lika stor från båda sidor används ett flytande bromsok, vilket innebär att 
bromsoket kan glida i sidled. När det ena bromsbelägget rör sig mot skivan rör sig bromsoket 
i motsatt riktning så att båda bromsbeläggen trycks lika hårt mot skivan. För att bromsens 
funktion inte ska påverkas av hur nötta bromsbelägg och bromsskiva är, utformas bromsarna 
så att de blir självjusterande. Eftersom bromsbelägget blir tunnare av nötning måste 
bromskolven tryckas längre ut för att bromsbelägg och bromsskiva ska få kontakt. När 
förskjutningen av bromskolven blir så stor att tätningen kring den inte kan sträckas ut nog 
kommer kolven att glida relativt tätning. På så sätt förflyttas kolvens läge längre ut i loppet 
vilket ökar systemets volym. Eftersom systemet fylls med bromsvätska från behållaren 
påverkar volymökningen inte systemets funktion.  
 
Simuleringsmodell 
Modellens syfte är att simulera bromssystemets beteende vid olika stora spel mellan 
bromsbelägg och bromsskiva. Modellen simulerar den förskjutning och kraft som krävs på 
pedalen för att ta upp spelet i bromssystemet och spelet mellan bromsbelägg och bromsskiva. 
Modellen har begränsats till detta intervall eftersom resterande del av inbromsningen inte 
påverkas av spelets storlek. Modellen styrs med en förskjutning av pedalen och ett spel 
mellan bromsbelägg och bromsskiva. I modellen finns även möjlighet att simulera en Quick 
take-up huvudcylinder. Då inga geometriska mått eller fjäderstyvheter finns tillgängliga för 
denna typ av huvudcylinder, används uppskattade värden på dessa.  
 
Uppställning av modell 
För att kunna analysera bromssystemet ställs matematiska samband mellan krafter och 
förskjutningar i systemets olika delar upp.   
 
Bromspedalen ger en utväxling som beror på dess geometriska utformning. Kraften och 
förskjutningen som överförs till bromsservot är proportionell mot kraften och förskjutningen 
som appliceras på pedalens fotplatta. Pedalens utväxling, u, definieras enligt ekvation (1), där 
längderna L1 och L2 definieras i figur 2. 
 
 
1
2
L
u
L
=
. 
(1)  
 
Sambandet mellan förskjutningen av pedalen och förskjutningen vid bromsservots ingång ges 
enligt ekvation (2), där utväxlingen, u, ges av ekvation (1), xpedal är förflyttningen av pedalen 
och xservo.in är förskjutningen av servots ingående axel. 
 
 
,
pedal
servo in
x
x
u
=
 
(2)
  
 
10 
 
Sambandet mellan kraften på pedalen och kraften på bromsservots ingående axel ges av en 
momentjämvikt kring pedalens fästpunkt. Kraften, Fservo.in, som verkar på servot beräknas 
med ekvation (3), där Fpedal är kraften på pedalen.  
 
 
,
servo in
pedal
F
u F
=
⋅
 
(3) 
 
Bromsservots beteende förändras under bromsförloppet. När föraren trycker ner pedalen 
börjar servots ingång att röra sig, servots utgång kommer dock att börja röra sig först när den 
ventil som släpper in atmosfäriskt tryck från omgivningen har öppnats. Förskjutningen av 
servots utgång beskrivs därför av ekvation (4), där sventil är avståndet innan ventilen öppnas 
och xservo.ut är förskjutningen av bromsservots utgående axel. 
 
 
,
,
,
,
,
0
       
servo ut
servo in
ventil
servo in
ventil
servo ut
servo in
ventil
x
x
s
x
s
x
x
s
=
≤
⎧⎪⎨
>
=
−
⎪⎩
 
(4) 
 
Ventilen som släpper in atmosfäriskt tryck hålls stängd av en förspänd fjäder, på intervallet 
xservo,in ≤ sventil. Under detta intervall kommer kraften som krävs på servots ingående axel att 
ges av ekvation (5), där kventil är fjäderkonstanten för ventilfjädern och sförspänning,ventil är 
längden ventilfjädern förspänts.  
 
 
,
,
,
,
(
)      
servo in
ventil
förspänning ventil
servo in
servo in
ventil
F
k
s
x
x
s
=
+
≤
 
(5) 
 
När ventilen öppnas uppstår tryckskillnad i bromsservot kamrar, detta ger ett extra 
kraftbidrag. I bromsservot sitter även en returfjäder, denna kommer att motverka detta extra 
kraftbidraget. Sambandet mellan krafterna i servot ges av ekvation (6) där kservo är 
fjäderkonstanten för returfjädern i bromsservot, sförspänning,servofjäder är längden den förspänts, 
Fservo,ut är kraften på servots utgående axel och Ftryck är den extra kraft servot bidrar med 
genom tryckskillnaden mellan servots kamrar.  
 
 
,
,
,
,
,
(
)
      
servo in
tryck
servo
förspänning servofjäder
servo ut
servo ut
servo in
ventil
F
F
k
s
x
F
x
s
+
=
+
+
>
 
(6) 
 
Bromsservot strävar efter att uppnå ett jämviktsläge där kraften på servot ingående axel ligger 
på den nivå som krävs för att öppna ventilen. Denna kraft erhålls genom att sätta in 
xservo,in=sventil i ekvation (5). Kraften blir därmed 
 
 
,
,
,
(
)      
servo in
ventil
förspänning ventil
ventil
servo in
ventil
F
k
s
s
x
s
=
+
>
 
(7) 
 
Den kraft som tryckskillnaden i bromsservot bidrar med erhålls genom att sätta in ekvation 
(7) i ekvation (6) och lösa för Ftryck, vilket ger ekvation (8). 
 
,
,
,
,
,
(
)
(
)      
tryck
servo
förspänning servofjäder
servo ut
servo ut
ventil
förspänning ventil
ventil
servo in
ventil
F
k
s
x
F
k
s
s
x
s
=
+
+
−
+
>
 (8) 
 
Bromsservots utgående axel verkar på ingående axel i huvudcylindern. När den utgående 
axeln på servot förflyttas trycker den kolvarna framåt i huvudcylindern. Kolvarna i 
huvudcylindern innehåller ventiler, när dessa stängs börjar kolvarna trycka bromsvätska till 
bromsarna eftersom volymen i huvudcylindern blir mindre. Volymen som trycks ut till 
11 
 
bromsarna, Vhuvudcylinder ges av ekvation (9) där dhuvudcylinder är diametern hos huvudcylinderns 
lopp och sventil,huvudcylinder är avståndet innan ventilerna i huvudcylinderns kolvar stängs. 
 
 
,
,
2
,
,
,
,
0
       
(
-
)
4
huvudcylinder
servo ut
ventil huvudcylinder
huvudcylinder
servo ut
ventil huvudcylinder
huvudcylinder
servo ut
ventil huvudcylinder
V
x
s
d
x
s
V
x
s
π
=
⎧
≤
⎪⎨
⋅
>
=
⎪⎩
 
(9) 
 
Med en Quick take-up huvudcylinder kommer extra mycket volym att tryckas ut till 
bromsarna. Den extra volymen ges så länge trycket, plågtryck, i den förstorade 
lågtryckskammaren är för lågt för att öppna Quick take-up ventilen. Trycket, pquick take-up, som 
krävs för att öppna ventilen beror på styvheten hos fjädern i Quick take-up ventilen. Den extra 
volymen, Vquick take-up, som en Quick take-up huvudcylinder förflyttar ges av ekvation (10) där 
dquick take-up är diametern på den förstorade lågtryckskammaren och squick take-up är sträckan som 
kolven i huvudcylindern rör sig innan trycket blir tillräckligt stort för att öppna ventilen. Det 
extra bidraget adderas till volymen i ekvation (9). 
 
 
2
 
 
,
2
 
 
4
       
4
quick take up
quick take up
servo ut
lågtryck
quick take up
lågtryck
quick take up
quick take up
quick take up
quick take up
d
V
x
p
p
p
p
d
V
s
π
π
−
−
−
−
−
−
−
⎧
⋅
=
⋅
⎪
≤
⎪⎨
>
⋅
⎪
=
⋅
⎪⎩
 
(10) 
 
Kraften som krävs för att förflytta kolvarna i huvudcylindern beror på styvheten på fjädrarna i 
huvudcylindern. När bromsbeläggen trycks mot skivan ökar trycket i bromsrören, detta ger 
upphov till en motverkande kraft. På det studerade intervallet innan belägg och skiva kommer 
i kontakt är dock trycket i bromsrören lågt. Att trycket är lågt beror på att ingen motverkande 
kraft finns på bromsbelägget innan kontakt med skivan uppstår, dessutom kan inget tryck 
skapas så länge ventilerna till vätskebehållaren fortfarande öppna, därför tas endast hänsyn till 
kraften från fjädrarna. Kraften på bromsservots utgående axel ges av ekvation (11), där 
khuvudcylinder är styvheten hos fjädrarna i bromsservot och sförspänning huvudcylinder är sträckan 
fjädrarna förspänts. 
 
,
,
,
(
)
servo ut
huvudcylinder
förspänning huvudcylinder
servo ut
F
k
s
x
=
+
 
(11)  
 
Sträckan bromsbeläggen förskjuts beror av hur stor volym som förskjuts i huvudcylindern. 
Volymen från huvudcylindern delas upp på de fyra bromsarna. Sträckan, xbromsbelägg, som 
bromsbeläggen förflyttas ges för en vanlig huvudcylinder av ekvation (12), där är dbromskolv 
diametern på bromskolven. 
 
 
2
2
4
4
huvudcylinder
huvudcylinder
bromskolv
bromsbelägg
bromskolv
V
V
d
x
d
π
π
⋅
=
=
⋅
 
(12) 
 
För en Quick take-up huvudcylinder ges bromsbeläggens förflyttning av ekvation (13). 
 
12 
 
 
2
 
 
2
4
4
huvudcylinder
quick take up
huvudcylinder
quick take up
bromskolv
bromsbelägg
bromskolv
V
V
V
V
d
x
d
π
π
−
−
+
+
⋅
=
=
⋅
 
(13) 
 
Ingångsvärden 
Pedalens geometri mättes upp på en Saab 9-3 och utväxlingen beräknades enligt ekvation (1) 
till 4 med längderna L1 och L2 enligt tabell 1. 
 
Tabell 1. Bromspedalens mått. 
 
 
Längd [mm] 
L1 
75 
L2 
300 
 
Sträckan, sventil, som bromsservots ingående axel måste förflyttas för att öppna ventilen mellan 
omgivningen och den första kammaren bestämdes genom mätning till 3 mm. 
 
Fjäderkonstanter och förspänningar för servots ventilfjädring och returfjädring samt 
huvudcylinderns returfjädring mättes och beräknades med hjälp av minsta kvadrat 
anpassning, se bilaga 1 och 2 för mätningsprotokoll. Resultatet från dessa mätningar redovisas 
i tabell 2.   
 
Tabell 2. Förspänning och fjäderkonstanter för ventilfjäder, servofjäder och fjädring i 
huvudcylindern. 
 
Ventilfjäder 
Förspänning, sförspänning,ventil  
42 mm
Fjäderkonstant, kventil 
2 N/mm
Servofjäder 
Förspänning, sförspänning,ventil 
65 mm
Fjäderkonstant, kservo 
1.85 N/mm
Huvudcylinderns fjädring 
Förspänning, sförspänning, huvudcylinder 
17.2 mm
Fjäderkonstant, khuvudcylinder 
2,7 N/mm
 
 
Ventilerna i huvudcylinderns kolvar stängs först då kolvarna förskjuts. Den första ventilen 
stängs när den första kolven förskjutits 2 millimeter och den andra kolvens ventil stängs efter 
1 millimeter. Under antagandet att volymen vätska som pressas ut ur kamrarna till de två 
separata kretsarna är lika stor, kommer den inre kolvens förskjutning vara hälften så stor som 
den yttre. Detta medför att kolvarnas ventiler kommer att stängas samtidigt. Sträckan, 
sventil,huvudcylinder, som huvudcylinderns ingående axel behöver förskjutas för att stänga 
ventilerna är därav 2 mm.   
 
Diametrarna i för huvudcylinderns lopp och för bromskolven kunde mättas upp i cad-
modellen men diametern för Quick take-up huvudcylinderns lågtryckskammare fick istället 
uppskattas till rimligt värde utifrån ritningar i patentet [2], se tabell 3. 
 
13 
 
Tabell 3. Mått på huvud cylinder, Quick take-up huvudcylinder och bromskolv. 
 
Huvudcylinderns lopp, dhuvudcylinder 
25 mm
Bromskolvens lopp, dbromskolv 
57 mm
Quick take-up, dquick take-up 
35 mm
 
 
För att i modellen få enkla lösningar med Quick take-up huvudcylindern sattes trycket i 
lågtryckskammaren, plågtryck, så att det ökade proportionellt mot förskjutningen med 
proportionalitetskonstanten, k, satt till 1. Trycket som krävdes för att öppna ventilen, pquick take-
up, sattes till 2. 
 
Resultat  
Om inget spel finns mellan bromsbelägg och bromsskiva kan bromsbelägget inte förflyttas, 
däremot kan pedalen förflyttas och ta upp övrigt spel i systemet. Kraften som krävs från 
föraren för att trycka ner pedalen om inget spel mellan bromsbelägg och bromsskiva finns, 
ges nedan i figur 10.  
 
Figur 10. Nödvändig kraft för att trycka ner bromspedalen när inget spel mellan 
bromsbelägg och bromsskiva finns. 
 
Den nödvändiga kraften på pedalen ökar från 21 N till cirka 22,5 N när pedalen förskjuts från 
0 till 12 millimeter och är därefter konstant. Efter 20 mm förflyttning av pedalen har allt spel i 
system tagits upp. Bromsbeläggen börjar då tryckas mot skivan. 
 
Med ett spel på 0,1 millimeter mellan varje bromsbelägg och bromsskivan, totalt 0,2 
millimeter måste bromspedalen förflyttas längre för att allt spel ska tas upp. Förskjutningen av 
det bromsbelägg som rör sig i bromsoket ges i figur 11.  
 
14 
 
 
Figur 11. Förskjutning av bromsbelägget som funktion av bromspedalens 
förskjutning, med 0,2 millimeter spel bromsbelägg och bromsskiva. 
 
När pedalen förflyttats 20 millimeter har övrigt spel i systemet tagits upp, belägget börjar då 
röra sig. Med 0,2 millimeter spel krävs att pedalen förflyttas cirka 37 millimeter för att hela 
spelet ska tas upp. Kraften som krävs på pedalen ges i figur 12. Kraften förändras inte jämfört 
med fallet utan spel utan endast sträckan pedalen måste förflyttas förändras. 
 
 
Figur 12. Nödvändig kraft för att trycka ner bromspedalen, med 0,2 millimeter spel 
bromsbelägg och bromsskiva. 
 
Spel mellan bromsbelägg och bromsskiva ger upphov till att den nödvändiga 
pedalförskjutningen blir större, för att kompensera för detta kan en Quick take-up 
huvudcylinder användas. Bromsbeläggets förskjutning när en Quick take-up huvudcylinder 
med 35 millimeters diameter i lågtryckskammaren och en kulventil som öppnar efter 2 
millimeter används ges i figur 13. 
 
15 
 
 
Figur 13. Förskjutning av bromsbelägget som funktion av bromspedalens 
förskjutning, med 0,2 millimeter spel bromsbelägg och bromsskiva och 
Quick take-up huvudcylinder 
 
Med ett spel på 0,2 millimeter och Quick take-up huvudcylinder blir den nödvändiga 
förskjutningen av pedalen cirka 21 millimeter. Bromsbeläggets hastighet relativt pedalens 
hastighet kommer att minska vid cirka 20 millimeter när kulventilen i Quick take-up 
huvudcylindern öppnas.  Kraften på pedalen som krävs med ett spel på 0,2 millimeter och 
Quick take-up huvudcylinder ges i figur 14. 
 
 
Figur 14. Nödvändig kraft för att trycka ner bromspedalen, med 0,2 millimeter spel 
bromsbelägg och bromsskiva och Quick take-up huvudcylinder 
 
Kraften beter sig även här som i de tidigare fallen, endast den nödvändiga förskjutningen av 
pedalen förändras.  
 
16 
 
Om spelet mellan bromsbelägg och bromsskiva ökas krävs en större förskjutning av pedalen. I 
figur 15 visas bromsbeläggets förskjutning som funktion av pedalens förskjutning när spelet 
är 0,2 millimeter på varje sida av bromsskivan, totalt 0,4 millimeter och Quick take-up 
huvudcylinder inte används.  
 
 
Figur 15. Förskjutning av bromsbelägget som funktion av bromspedalens 
förskjutning, med 0,4 millimeter spel bromsbelägg och bromsskiva. 
 
Den nödvändiga förskjutningen av pedalen ökar till cirka 53 millimeter när spelet mellan 
bromsbelägg och bromsskiva ökar till 0,4 millimeter. Kraften som krävs på pedalen kommer 
att vara lika stor i figur 12 och figur 14, skillnaden kommer endast bestå i att det konstanta 
området sträcker sig till 53 millimeter.  
 
Om spelet mellan bromsbelägg och bromsskiva är 0,4 millimeter och en Quick take-up 
huvudcylinder med 35 millimeters diameter i lågtryckskammaren och en kulventil som 
öppnar efter 2 millimeter, används ges beläggets förskjutning av figur 16. 
 
17 
 
 
Figur 16. Förskjutning av bromsbelägget som funktion av bromspedalens 
förskjutning, med 0,4 millimeter spel bromsbelägg och bromsskiva och 
Quick take-up huvudcylinder. 
 
Den nödvändiga förskjutningen av pedalen minskar till cirka 38 millimeter. Mellan 12 och 20 
millimeters förskjutning av pedalen förflyttas bromsbelägget på grund av Quick take-up 
effekten, efter det av den vanliga kolvrörelsen i huvudcylindern. För att minska den 
nödvändiga förskjutningen av pedalen ytterligare kan Quick take-up effekten ökas. I figur 17 
visas förskjutningen av bromsbelägget med en Quick take-up huvudcylinder med 37 
millimeters diameter i lågtryckskammaren och en kulventil som öppnar efter 3 millimeter. 
 
 
Figur 17. Förskjutning av bromsbelägget som funktion av bromspedalens 
förskjutning, med 0,4 millimeter spel bromsbelägg och bromsskiva och 
Quick take-up huvudcylinder. 
 
18 
 
Den nödvändiga förskjutningen av pedalen minskar till cirka 27 millimeter. Om diametern i 
lågtryckskammaren ökas till 40 millimeters och kulventilen öppnar efter 5 millimeter minskar 
den nödvändiga pedalförskjutningen ytterligare, detta visas i figur 18. 
 
 
Figur 18. Förskjutning av bromsbelägget som funktion av bromspedalens 
förskjutning, med 0,4 millimeter spel bromsbelägg och bromsskiva och 
Quick take-up huvudcylinder. 
 
Pedalförskjutningen minskar nu till cirka 24 millimeter. 
 
Diskussion 
Storleken på spelet mellan bromsbelägg och bromsskiva påverkar tveklöst storleken på 
förskjutningen av pedalen. För ett bromssystem utan spel mellan bromsbelägg och 
bromsskiva blir den nödvändiga pedalförskjutningen 20 millimeter för att ta upp allt spel i 
bromssystemet. När spelet mellan belägg och skiva sätts till 0,2 millimeter ökar den 
nödvändiga pedalförskjutningen avsevärt till cirka 37 millimeter. Orsaken till att 
bromsbelägget inte rör sig under de första 20 millimetrarna av pedalens förflyttning är att 
under denna rörelse trycks först bromsservot ihop 3 millimeter, sedan rör sig kolvarna i 
huvudcylindern 2 millimeter innan deras ventiler stängs. Eftersom pedalens utväxling är 4 
gånger blir en rörelse i systemet på 5 millimeter istället en rörelse på 20 millimeter på 
pedalen. Först efter detta börjar bromsbelägget röra sig och tar då upp spelet mellan 
bromsbelägg och bromsskiva. 
Den nödvändiga kraften på pedalen påverkas inte av spelets storlek, jämför figur 10 och figur 
12. Kraften på pedalen ökar i båda fallen från 21 N till cirka 22,5 N när pedalen rör sig från 0 
till 12 millimeter och ventilfjädern i bromsservot trycks ihop. Efter det blir kraften konstant 
fram till att bromsbelägg och bromsskiva kommer i kontakt eftersom tryckskillnaden i 
bromsservot motverkar kraften från returfjädrarna i servo och huvudcylinder. Den enda kraft 
som verkar på pedalen kommer därav vara från ventilfjädringen.  
Om en Quick take-up huvudcylinder med 35 millimeters diameter i lågtryckskammaren och 
en kulventil som öppnar efter 2 millimeter används minskar den nödvändiga 
19 
 
pedalförskjutningen till cirka 21 millimeter, detta ligger nära 20 millimeter som är nödvändigt 
för ett system utan spel och utan Quick take-up huvudcylinder. När pedalen förflyttats mellan 
12 millimeter och 20 millimeter förflyttas bromsbelägget av effekten från Quick take-up 
bidraget, efter 20 millimeter blir beläggets hastighet relativt pedalen lägre eftersom endast det 
normala bidraget från huvudcylindern ges då, se figur 13. Kraften påverkas inte av 
användningen av Quick take-up huvudcylinder se figur 12 och 14.  
Om spelet mellan bromsbelägg och bromsskiva ökas till 0,4 millimeter ökar den nödvändiga 
pedalförskjutningen till cirka 53 millimeter vilket är en stor del pedalens maximalt möjliga 
rörelse. Om en Quick take-up huvudcylinder med 35 millimeters diameter i 
lågtryckskammaren och en kulventil som öppnar efter 2 millimeter används med spelet på 0,4 
millimeter minskar den nödvändiga pedalförskjutningen till cirka 38 millimeter vilket 
fortfarande är nästan dubbelt så mycket som för ett bromssystem utan spel mellan 
bromsbelägg och bromsskiva. Om Quick take-up huvudcylinderns geometri och ventilfjäder 
ändras kan Quick take-up effekten ökas. Då istället en Quick take-up huvudcylinder med 37 
millimeters diameter i lågtryckskammaren och en kulventil som öppnar efter 3 millimeter 
används med spelet på 0,4 millimeter blir den nödvändiga pedalförskjutningen cirka 27 
millimeter. Detta är fortfarande märkbart större än de 20 millimeter som fås med ett system 
utan spel mellan bromsbelägg och bromsskiva.  
Eftersom vissa förenklingar och uppskattningar av mått och fjäderstyvheter har gjorts, blir 
siffervärdena inte exakta. Resultatet beskriver dock det huvudsakliga beteendet hos systemet 
under det studerade intervallet. 
Spelet mellan bromsbelägg och bromsskiva har stor påverkan på hur långt pedalen behöver 
förflyttas eftersom en stor utväxling finns i bromssystemet mellan bromspedal och 
bromsbelägg. Resultaten från simuleringsmodellen blir mer korrekta för förskjutning än för 
kraft eftersom förskjutningen inte påverkas av vilken hastighet pedalen flyttas med. Kraften 
på pedalen är däremot beroende av hastigheten eftersom högre hastighet ger större dämpning. 
Kraften är dessutom beroende av styvhet och förspänning hos de fjädrar som mättes upp i 
systemet. För att förbättra modellen skulle även dämpningen som uppstår då bromsvätskan 
strömmar genom ventiler och röranslutningar kunna tas med, dock är det förskjutningarna 
som är mest intressanta när ökat spel i skivbromsarna analyseras. När kraften undersöks är det 
viktigast att se huruvida ökat spel eller Quick take-up huvudcylinder påverkar kraftens 
storlek, vilket inte är fallet. 
Det studerade intervallet, från viloläge till att spelet i bromssystemet tagits upp och 
bromsbeläggen har kontakt med bromsskivan, är en liten del av hela bromsförloppet, dock är 
det endast det intervallet som kommer att påverkas av storleken på spelet i skivbromsen. För 
att få en bra bromskänsla bör detta intervall vara så kort som möjligt. Det andra kriteriet för 
en bra bromskänsla, att föraren får rätt respons i pedalen, är mer intressant på intervallet efter 
att bromsbelägg och bromsskiva kommit i kontakt. Även när bromsbelägg och bromsskiva är 
i kontakt kommer bromsservot att kompensera för motkraften från huvudcylindern, 
motkraften kommer att öka eftersom trycket i bromsrören ökar. Att bromsservot kompenserar 
för motkraften innebär att så länge bromsservot kan skapa tillräcklig kraft kommer kraften 
som krävs för att hålla bromspedalen nertryckt och stilla endast motsvara kraften som krävs 
för att trycka ihop ventilen i bromsservot. Dock kommer motståndet mot att trycka ner 
pedalen ytterligare att öka när trycket i bromsrören ökar, på så vis får föraren respons i 
pedalen.  
Eftersom krafterna i systemet är små på det intervall som studerats har ingen hänsyn tagits till 
deformation i systemet. Exempelvis bör deformation av skosulan och gummit på pedalen ge 
20 
 
större inverkan än pedalens deformation. Även deformationen av bromsrören har försummats 
eftersom trycket är lågt. Om hela bromsförloppet analyseras är det dock viktigt att även ta 
hänsyn till deformation i systemet eftersom krafterna då blir stora. 
 
Slutsatser  
• Storleken på spelet mellan bromsbelägg och bromsskiva har stor påverkan på den 
nödvändiga förskjutningen av pedalen, vilket är negativt för bromskänslan. 
• Kraften som måste ansättas på pedalen för att ta upp spelet mellan bromsbelägg och 
bromsskiva påverkas inte av spelets storlek  
• Det är möjligt att införa ett spel mellan bromsbelägg och bromsskiva, dock måste 
bromssystemet anpassas för att ta upp spelet snabbare, exempelvis med en Quick take-up 
huvudcylinder. 
 
21 
 
Referenser  
[1] Automotive brake systems 2nd edition (1995), HarperCollins, ISBN 9780065007619 
[2] United States Patent US4445334, Quick Take-up master cylinder,  
hämtat från http://www.freepatentsonline.com/4445334.pdf 
 
 
22 
 
Bilaga 1 
 
Mätprotokoll, Bromsservo 
 
Uppställning: 
 
 
 
 
 
Mätvärden: 
 
Kraft, F [N] 
30 
40 
50 
60 
70 
80 
90 
Förskjutning, L [mm] 
114
109 
104 
99  
93 
87 
83 
 
 
F 
L 
23 
 
Bilaga 2 
 
Mätprotokoll, Huvudcylinder 
 
Uppställning: 
 
 
 
 
 
 
 
 
 
Mätvärden: 
 
Kraft, F [N] 
6 
8 
9 
10 
Förskjutning mätning 1, L [mm] 
31 
26 
22 
17 
Förskjutning mätning 2, L [mm] 
30.5 
25.5 
22.5 
18.5 
Förskjutning mätning 3, L [mm] 
31.5 
26 
23 
18 
 
 
F 
L 

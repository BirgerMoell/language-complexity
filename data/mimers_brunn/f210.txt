Vi fick i uppgift i skolan att antingen skriva ett kåseri eller en krönika om vilket ämne som helst. Då valde jag att skriva ett kåsei om att gå på bio.Att gå på bioAtt gå på bio kan både vara roligt, mysigt och spännande, men även någonting som man egentligen bara vill slippa. Speciellt om man inte får välja film själv. Som när vi var på bio med klassen under tema ”Afrika” veckan. När vi kom till bion så visste vi om att filmen hette Bongo Beat. Men inte vad den handlade om. Skulle man vetat det hade nog ingen i hela världen velat se den. För den var verkligen jätte-jättetråkig och sådana filmer borde inte få finnas. Kassa filmers enda uppgift verkar bara vara att plåga människor som har betalat för att få se en bra film som handlar om någonting i Afrika… och så får de se denna filmen som verkligen inte är ”en bra film som handlar om någonting i Afrika”. Den är ”en super-duper-dålig film som handlar om någonting (som de flesta inte är intresserade av) i Afrika”. Precis som att det bor ett litet ego i varje människa så bor där även ett snåljåpsmonster. Snåljåpsmonstret kommer fram när du kollar på den här tråkiga filmen. När du egentligen bara vill gå hem och slippa den här skiten som visas på filmduken så kommer snåljåpsmonstret och säger:- Du har faktiskt betalat för att se den här filmen och om du går ifrån nu så är det 70 spänn som bara försvinner ifrån din lön/månadspeng. Och det vill du väl inte?Naturligtvis så är det ingen som vill bli av med 70 spänn. Så därför sitter det kvar och kollar på filmen som visas och nästan dör på kuppen av tristess och väntar i evigheters evighet på att denna extremt sega och extremt tråkiga film ska ta slut.När filmen sen äntligen är slut så är det nästan att man hör hur alla i biosalongen drar en lättad suck för att de äntligen kan få gå hem och göra någonting roligt. T.ex. starta en organisation som hindrar regissörer från att göra sådana dötrista filmer som nästan gör så att tidningarna måste utöka antalet sidor i dödsannonsdelen, för att så många biobesökare har dött av tråkighet. Men även organisationer som hindrar biobesökarna från att gå och se på på tråkfilmerna. För om ingen vill se filmerna kommer de inte att visas och då kommer ingen bli så otroligt uttråkad att de dör av tristess. Och då blir alla nöjda och glada. De enda som kanske inte blir glada är de som har gjort filmerna. Men de får skylla sig själva för att de ens har kommit på tanken att göra kollosalt tråkiga filmer.Även om filmen är bra så kan det vara saker som stör. Det spelar ingen roll hur bra filmen är om man inte ser någonting av den för att man har fått en jättelång jätte framför sig. Är sen dessutom alla andra platser i biosalongen upptagna får man stå ut med att se en nacke och lite hår i ca två timmar. Eller kan man välja att få nackspärr för att man har suttit och lutat sig åt ena sidan för att se bredvid jättelånga jätten. Ingen av de alternativen är speciellt roliga. Men om man faktiskt har turen att hitta en annan ledig plats, utan några kilometerlånga människor, så finns där ofta andra plågor. Så som små hemska barn!Filmen hinner inte ens börja förrän man hör hur små glupska barn sticker ner händerna i en prasslande godispåse. Sådant prassel är irriterande. Man känner riktigt hur man bara skulle vilja ta godispåsen och knyckla ihop den till en liten boll så att den inte har någon chans att prassla mer. Och det är inte så att de glupska barnen bara sticker ner handen och tar upp en godisbit. Nä, de måste bara ha det absoluta favoritgodiset som tvunget ska ligga längst ner i den prasslande prasselgodispåsen. När de till slut har fått upp godiset får man äntligen en lugn stund. Men snart sticker de ner händerna i påsarna igen och man hör ”prassel, prassel, prassel”.En annan plåga är personer som har sett filmen tidigare och nödvändigtvis måste förvarna sin kompis så fort det kommer någonting läskigt. Även om det inte är en läskig film sitter de och berättar vad som ska hända. Vad är meningen med att ”berättaren” och hans kompis ser filmen när de redan vet som kommer att hända. Sen förstör de stämningen för alla andra som inte vet vad som kommer att hända. Mobiltelefoner som ringer är någonting man faktiskt brukar slippa. Men det är bara för att det brukar komma upp ett meddelande där det står att de sk...
Kommer FN:s sjätte Millenniemål uppnås i Afrika?  En epidemi härjar i Afrika. En epidemi som 28,5 miljon människor söder om Sahara har insjuknat i. En epidemi som gjort att nästan 12 miljoner afrikanska barn förlorat en förälder eller blivit helt föräldralösa. År 2000 bestämdes därför att ett av FN:s åtta millenniemål skulle handla om just HIV/AIDS. Men kommer det att uppnås? Sedan FN:s konferens, i september 2000, arbetar världens länder ständigt med att försöka uppnå de åtta Millenniemålen, för att världen förhoppningsvis ska se lite bättre ut år 2015. Målen handlar bl.a. om att halvera fattigdomen, förbättra miljön och främja jämställdheten. Det sjätte målet handlar om HIV/AIDS och lyder så här: ”Spridningen av HIV/AIDS, malaria och andra sjukdomar skall hejdas innan 2015.”  FN:s underorgan, UNAIDS, arbetar på många olika sätt för att detta ska lyckas.     Man arbetar förebyggande, främst med ungdomar, och lär dem om hur HIV/AIDS sprids och hur man skyddar sig. Man försöker få näringslivet att engagera sig mer, främst läkemedelsföretagen, för att bromsmediciner ska bli billigare och mer lättillgängliga. Man försöker också utveckla metoderna för att lättare kunna mäta hälsotillståndet i Afrika.”De fyra S:en”  Ett stort hinder i arbetet är ”De fyra S:en” S:en står för silence, shame, stigma och superstition, d.v.s. tystnad, skam, brännmärkt och vidskepelse. Många afrikanska regeringar vill helt enkelt inte erkänna att HIV/AIDS är ett stort problem, trots att miljoner dör i landet. Dessa länder är oftast inte beredda att ta emot hjälp heller. Därför försöker UNAIDS få dessa regeringar att prata om det, på det sättet skulle också skammen och brännmärkningen försvinna. Vidskepelsen försöker man övervinna via utbildning. Många lokala s.k. medicinmän hävdar bl.a. att sjukdomen kan botas om man har sex med en frisk, vilket givetvis inte är sant. Kommer målet verkligen uppnås? Tyvärr ser det ut som att det sjätte millenniemålet inte kommer uppnås i södra Afrika. Många av länderna är alltför odemokratiskt styrda och outvecklade, och biståndet för litet från resten av omvärlden. De länder som inte styrs demokratiskt, är oftast de länder som inte vill se att en katastrof är nära (om den inte redan är där), och eftersom många av länderna är fattiga och relativt outvecklade, är medicinen för dyr, och det är svårt att nå ut med behandlingen till alla små byar. I dessa länder är ofta utbildningen låg också, och då är det svårt att få fram information. Ett annat problem är att det behövs så mycket utbildad vårdpersonal. Det saknas redan många, och de som är utbildade söker sig ofta utomlands, för att kunna arbeta under mer positiva förhållanden och även för bättre lön. Det som UNAIDS behöver allra mest för att kunna hjälpa de människor som är smittade, och de som riskerar att smittas, är pengar. Till och med generalsekreteraren själv, Kofi Annan, har engagerat sig, och har bl.a. sagt ”USA bör satsa lika mycket på kampen mot HIV/AIDS som på kriget mot terrorism.” Sammanfattningsvis kan vi alltså säga att för att målet ska uppnås krävs det pengar. Mycket pengar. Jag anser att de rika västländerna borde kunna skänka mer pengar än vad vi skänker, istället för att lägga massa pengar på t.ex. terrorbekämpning. Pengarna skulle ju då användas till det som är ...
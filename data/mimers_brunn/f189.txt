En blomma i Afrikas öken - Waris DirieJag läste en intervju med fotomodellen Waris Dirie i en tidning för några år sedan, där hon berättade om sin kamp mot könsstympning av flickor i Afrika. När jag nu av en slump kom över boken, som utkom 1998, mindes jag Waris och slukade boken på direkten.Handlingen utspelas i Somalias öken där Waris och hennes stora nomadfamilj flyttar runt med sina kameler och andra djur. När födan och vattnet är slut på en plats flyttar de till en annan plats. Redan som 6-åring får Waris jobba hårt om dagarna och valla hela hjorden getter runt om i öken. Hennes far är en mycket hård man som enligt evighetslånga seder tvingar Waris till könsstympning vid mycket tidig ålder. Hennes moder tar Waris med ut i öken för att träffa en gammal mytomspunnen kvinna som med ett rostigt rakblad skär av Waris könsdelar och utan bedövning syr ihop henne. ”Innan jag visste ordet av började hon skära av mig mina könsorgan. Jag hörde ljudet av ett slött rakblad såga fram och tillbaka genom huden.” Waris blir liggande ensam blödande i öknen flera dagar innan hon till sist återfår sina krafter och bestämmer sig för att leta reda på sin familj som redan har flyttat på sig. Nomader har ett sällsynt lokalsinne som alltid för dem tillbaka till flocken. När Waris är 12 år anser hennes far att det är dags för Waris att gifta sig. En 60-årig väljs ut och är den som skall bli Waris äkta make. Att Waris blir olycklig är inget man förvånas över. Precis som sin äldre syster någongång i tiden gjorde, bestämmer sig Waris för att rymma. Genom milslång öken springer en spinkig liten flicka barfota i flera veckor för att leta redan på en släkting bosatt i Mogadishu. Till min stor förvåning överlever denna viljestarka Waris vattenbrist och hungriga lejon och hittar slutligen sin efterlängtade släkting och bosätter sig på diverse platser i landet. Efter att ha jobbat hos olika släktingar bl.a hos sin försvunna syster, får hon sitt livs chans. Hon får höra att en av sina farbröder bosatt i London, söker hemhjälp. Hon får jobbet och befinner sig, efter många om och men, mitt i den kalla, hetsiga civilisationen. Hon har svårt att anpassa sig till allt nytt och vänjer sig aldrig vid fenomenet klocka. Efter några år som oavlönad piga är Waris ensam igen. Familjen hon bott hos flyttar och Waris måste klara sig själv. Allting går långt över förväntningarna. Waris blir upptäckt av en talangscout och tackar ja till att ta några bilder. Det dröjer inte länge innan Waris är en av världens mest eftertraktade modeller med sina 185 cm och sin vackra afrikanska hy som berättar historien om en sällsynt och framför allt hård uppväxt.Waris Diries självbiografiska askungesaga känns till viss del lite uppförstorad och man har svårt att tro att en flicka på 5 år kan minnas så detaljrika historier och berätta dem in i minsta detalj. Trots det gillar jag boken och beundrar det vis hon skildrar sin barndom, i synnerhet sin mor. Hon fördömer ingen trots att hon inser att hennes familj lever efter absurda ideal och är offer för en tusenårig kulturell sedvänja. Istället arbetar hon för att förändra de traditionerna hon kritiserar. Waris jobbar idag som human rights-ambassadör vid FN. Hon föreläser, reser runt och berättar om kvinnlig könsstympning och gör allt för att förhindra det helvete hon själv utsattes för som ung.Förövrigt tycker jag att boken var mycket lättläst och språket var inget utöver det normala, vilket passar bra till en bok som denna. Skön, lätt underhållning att läsa så här i höstmörkret. Miljöskildringen är bra gjord och man kan riktigt se de vackra vyerna över Afrikas öken framför sig och känna stämningen när familjen sitter samlad framför lägerelden långt in på natten. De skrattar, skämtar och njuter av att vara de få utvalda som får leva ett så fritt och bekymmerlöst liv. Det klara budskapet i boken gäller ju förstås könsstympning. Dagligen utsätts 6000 unga flickor för denna makalösa tortyr. Det är så horribelt att det är svårt att föreställa sig. Och det värsta är att det påstås vara i religionens namn. Men det finns ingenting i vare sig Bibeln eller Koranen som säger att den kvinnokropp som Gud skapat ska skändas. Det handlar enbart om män som vill äga...
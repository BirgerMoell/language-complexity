Kunde första världskriget ha förhindrats på något sätt?Eftersom första världskriget bröt ut av så många orsaker och anledningar så vet jag inte riktigt om det skulle ha kunnat förhindrats. Men kanske. Ett korrekt svar på denna fråga finns tyvärr inte. Men alla har ju sina teorier, och detta är nu min; Varför hela världen började kriga med varandra är en intressant fråga, och jag själv skulle ha gissat på bland annat kolonierna. Att det var dem som orsakade att hela världen brast ut i krig. Och om nu inte dessa koloner hade bildats så tror jag att det aldrig skulle ha blivit något världskrig, att kriget aldrig skulle ha spridit sig från Europa och ut i övriga världen. Jag tror istället att det hade blivit ett krig som höll sig inom Europa. Det var ju Storbritannien som startade sammlandet på kolonier nere i bland annat Afrika. Anledningen till att de skaffade dig kolonier var den att man behövde råvaror till den industriella utvecklingen. Det var alltså mest för handeln. Nere i Afrikas områden fanns så mycket naturtillgångar, som exempelvis pärlor, som man hade snålt med i Europa. Så självklart var Storbritannien intresserade av detta. Så de slog alltså upp kolonier, och de tjänade mycket bra på detta. Så de andra länderna i Europa blev nu också intresserade av detta och startade självklart också upp en massa kolonier. Men varför slog de upp kolonier? Varför inte bara åka till dessa områden och hämta varorna och sedan åka tillbaka till sitt hemland? Jo, för att man var nämnligen tvugen att betala en avgift för de varor man hämtade ifrån andra områden och länder som inte tillhörde sitt eget rike. Och det blev ju välldigt dyrt för européerna att betala denna avgift varje gång de skulle hämta varor i Afrika. Så de började nu bygga upp kolonier som skulle tillhöra ens eget land, så de slapp att betala dessa avgifter. Och här kommer nu imperalismen in. När européerna nu börjar att kolonisera så gör de ju dessa områden till sina egna. De ändrar språk i landet till sitt eget, de byter traditionerna till sina egna och de byter dess religion till sin egen. Och det är detta som kallas imperialism. Man tar alltså ett område och gör det till sitt eget. Och tänk dessa små stackars människor som levde i dessa länder och områden. De var nu tvungna att ändra sin livsstil helt och fick nu anpassa sig till att leva ett nytt liv. Det är verkligen hemskt. Men, om dessa kolonier nu inte hade bildats så skulle det alltså inte blivit något världskrig, men hur skulle Afrika sett ut idag i sånna fall? De skulle säkert vara mycket rikare och ha större makt i världen än vad de har idag, medan vi i Europa säkert hade varit mycket fattigare eftersom vi inte hade fått del av dessa naturtillgångar och varor vi tog från Arfrikanerna. Och tänk vilka naturtillgångar de borde haft idag om vi inte hade tagit dom ifrån dom! Tänk alla de människor i Afrika som svälter ihjäl varje dag och de som inte har tillgång till rent vatten, tänk så mycket rikare och bättre de hade haft det om inte vi européer hade kommit och tagit allt ifrån dem och byggt upp dessa kolonier. Fy, så hemska vi var! Vi tyckte ju att de svarta människorna i Afrika betedde sig som nakna djur som inte fattade någonting, så det var helt okej att göra såhär. Men de låg ju faktiskt lite efter, men det kan ju inte dom rå för, och anledningen till att dom var så lättklädda var ju den att de hade ett annat klimat än vad vi européer hade, så att de var lättkladda var ju inte heller konstigt. Stackarna. Och rasismen skulle säkert inte heller varit lika stor som idag, eftersom man då inte hade tagit dessa människor som bodde i ens kolonier och gjort dem till slavar. Detta skulle ju göra att vi nog inte tyckte så ”illa” om de mörka idag och att rasismen inte hade varit lika stor helt enkelt. Tänk så mycket detta kan påverka dagens samhälle!Hur som helst, om dessa kolonier inte hade bildats så skulle det alltså inte blivit något världskrig eftersom kriget aldrig skulle ha kunnat sprida ut sig i övriga världen. Så nu har vi alltså hittat en sak som skulle ha kunnat förhindra kriget. Men finns det ingenting annat som skulle ha kunnat förhindra kriget? Kanske allianserna? Och mordet på Österike/Ungerns tronföljare Franz Ferdinand och hans hustru Sophie? Jo, kanske det... Det var ju såhär, att länderna i Europa hade bildat allianser med varandra, de skulle alltså hålla ihop i krig och vara vänner med varandra. Det fanns två allianser. Trippelententen och trippelalliansen. I trippelententen ingick Ryssland, Storbritannien och Frankrike, och i trippelalliansen ingick Tyskland, Österike/Ungern och Italien. Anledningen till att de gick ihop och blev vänner var den att  länderna var oroliga för att det skulle bli krig, och de gick därför ihop med andra länder för att de inte skulle vara lika oroliga och istället öka sin säkerhet. Men istället så går allianserna nu emot varandra. Och mitt i allt detta så mördas Österike/Ungerns tronföljare Franz Ferdinand och hans hustru Sophie när de är på besök i Serbien! Och detta har kommit att kallas ”den tändande gnistan” inför första världskriget. Österike/Ungern blir nu rasande och kräver i ett brev att egna tjänstemän ska få delta i mordutredningen. Man kräver också att det inte ska bli några nya attentat i framtiden. Och detta var krav som Serbien inte kunde gå med på.  Österike/Ungern förklarar nu krig mot Serbien. De känner sig säkra när de nu är i allians med Tyskland och Italien. Men hur reagerade nu Ryssland på detta? Ryssland, som var vänner med Serbien (det var ingen allians som var uttalad, men de hade alltid hejat på varandra i dess självständighet)? Jo, Ryssland är nu beredda på att hjälpa Serbien och förbereder nu sin armé och försätter den i stridsberedskap. Och Ryssland var ju i allians med Storbritannien och Frankrike, så även dem går automatiskt med in i kriget.  Så det blev alltså så att Österike/Ungern, Tyskland och Italien gick i krig mot Serbien, Ryssland, Storbritannien och Frankrike. Och vi har nu hittat två saker till som hade kunnat förhindra första världskriget; allianserna och mordet på Frans Ferdinand och hans hustru Sophie. Om nu inte allianserna hade bildats så skulle aldrig alla dessa länder gå i krig mot varandra, eftersom de aldrig skulle vara vänner och därför inte hjälpa varandra i krig. Istället skulle det ju bara vara Österike/Ungern och Serbien som skulle ha gått i krig, och kanske även Ryssland eftersom de alltid hade stått på Serbiens sida. Och dom kanske inte heller hade gått i krig om inte mordet på Frans Ferdinand och hans hustru Sophie hade skett eftersom det var på grund av mordet som Österike/Ungern förklarade krig mot Serbien. Det finns så mycket andra saker som kunde ha förhindrats om bara Frans Ferdinands chaufför hade kört in på en annan gata än det han gjorde, den där juni dagen 1914.  En annan sak som säkert skulle ha kunnat förhindra kriget var kapprustningen och allmän värnplikt, som de flesta staterna i Europa genomförde i början på 1900-talet. Det blev därmed lag på att alla män i landet skulle kämpa för att försvara sitt land, och detta gjorde att alla stater kunde ställa upp miljonarméer. Den stämmning som rådde i början av 1900-talet gjorde att européerna blev mycket oroliga för krig. Om ett land ökade sina styrkor, gjorde motståndarna likadant, och  kapprustningen var därmed i full gång! I och med den industriella utvecklingen så hade nu nya vapen kommit att utvecklas, som exempelvis kulsprutor, handgranater, minor, kemiska vapen som exempelvis senapsgas, och de gamla kanonerna av brons hade ersatts med nya snabbskjutande kanoner av stål. Flygplanen hade nu också sin entré. Att kunna släppa bomber uppifrån och ner och att kunna ligga och spana i luften var en mycket stor skilnad sedan tidigare. Alla dessa nya dödsvapen var en stor fördel till kriget.  Men om nu inte länderna hade följt den allmänna värnplikten hade de inte kunnat ställa upp dessa miljonarméer eftersom männen i landet inte hade varit tvungna till att försvara sitt land. Och det skulle därmed inte ha blivit ett lika stort krig eftersom länderna inte hade haft dessa stora arméer till sitt försvar, eftersom man därför inte skulle ha nog med män till detta. Och om kapprustningen inte hade gått igång hade det inte blivit en sådan stor maktkamp mellan länderna och det hade därför inte blivit ett lika stort krig. Och om man inte hade kommit på nya krigsvapen under den industirella utvecklingen så hade nog inte kriget blivit lika stort och det hade heller inte dött lika många människor eftersom man då inte hade haft tillgång till så bra vapen.  Men varför ville människorna utvecka bättre vapen kan man undra? Jo, för att de skulle vara bra utrustade inför krig. Men varför trodde man att det skulle bli krig? Jo, för att det var en sådan stor maktkamp mellan länderna. Och varför var det nu en sådan stor maktkamp mellan länderna? Jo, för att nationalismen hade kommit att utvecklas i början av 1900-talet. Länderna hade verkligen börjat ”heja” på sitt land och tycka det var allra bäst och man hade även gjort flaggor för sitt land! I och med detta så blev det en mycket stor maktkamp, och detta ledde därför i slut ändan till krig. Detta tycker jag är väldigt upprörande! Nationalismen var alldeles för stark, man hade så stark tro på det på sitt eget land och var bombsäker på att man skulle vinna kriget att man blundade för omvärlden. Länderna blev alldeles för självsäkra för sitt eget bästa. Men det är vad jag tycker. En annan sak som också irriterar mig är att länderna var så fruktansvärt avundsjuka på varamdra, att de gjorde allt i sin makt för att krossa varandra. Tänk vad det hade varit bättre om de skulle ha försökt att samarbeta och hjälpa varandra. Men det tror jag skulle vara svårt,...
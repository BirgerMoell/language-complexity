En vanlig gråstenJag gick på Konsum för några dagar sedan. Jag gick där mellan hyllorna och då fick jag syn på en burk med sten. Jag gick fram till burken och där läste jag att den här burken minsann kom från Kina. Jag tänkte genast på debatten om hur vi påverkar vårt klimat och jag ställde mig frågan om det verkligen stod rätt till med det här. Jag menar hur kan det löna sig att frakta helt vanlig sten till Sverige från Kina.  Tänk att denna lilla burk med sten har fraktats från andra sidan jordklotet bara för att säljas till någon lat  svensk som inte orkar böja sig ner till marken för att plocka sin egen sten. Att det överhuvudtaget säljs borde faktiskt betyda att det finns en marknad för gråsten. Då borde Sverige vara det rikaste landet i världen för här finns det hur mycket  gråsten som helst. Varför börjar vi inte exportera äkta svensk gråsten till hela världen, tänk på det.Alla dessa transporter av varor som vi har runt hörnet borde vi omedelbart sluta upp med. Vi importerar en stor del av det vi konsumerar och transporter står för ca:40% av Sveriges årliga utsläpp av koldioxid. Tänk också på att allt det där samlandet av gråsten skulle generera väldigt många arbetstillfällen i Sverige. Då är det faktiskt lite konstigt att inte regeringen kollar upp det här med mystiska importer av sten då detta är dåligt både för Sverige som land och klimatet på ett globalt plan. Man undrar faktiskt lite hur vi har hamnat i den här situationen. Där allt ska tillverkas utomlands. Till och med fisken som fiskas i Norge hamnar inte i våra munnar förrän den har gjort ett kort stopp i kina för paketering. Detta är något oerhört, som vi måste få bukt med anser jag, men ändå är det som en labyrint att hitta lokalt tillverkade saker då nästan allt ”Svenskt” har gjort en utflykt till andra sidan jorden. Jag skulle gärna betala lite extra för vetskapen om att det jag köper är lokalt framställt i alla led. För jag tror att det kommer att krävas det för att få bukt med detta problem.Man kan faktisk kalla detta för orättvist mot de kommande generationer som kommer ärva denna jord efter oss. Det är på tiden att vi rycker upp oss och börjar sträva efter ett helt förnyelseb...
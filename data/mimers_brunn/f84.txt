FrämlingsfientlighetJag har valt att fördjupa mig i ett ämne som ständigt är aktuellt och värt att ta upp – främlingsfientlighet. Det är ett område som omfattar relativt mycket: rasism,  rasfrågor, fördomar etc.  För mig personligen är främlingsfientlighet brist på kunskap och feghet, men jag ska i detta arbete försöka se från alla synvinklar, varifrån främlingsfientligheten härstammar o. s. v  Jag har ofta skrivit om vad ”vi svenskar” tycker/tänker, det omfattar inte varenda svensk, utan vad de flesta visar tendens till.			Historik Människan har i grunden inte förändrats på de senaste 50 000 åren.  Vårat liv går ut på att fortplantas och av alla djur som finns är det vi som har den mest komplicerade grupptillhörigheten. Vi känner oss tryggast i grupper, det är grupper som familjen, klasskamrater, grannarna på gatan, folk från samma stad, landskap eller t. o. m samma världsdel.   Vissa grupper betyder dock mer för oss, och vissa mindre..... De flesta skulle t. ex kunna offra vad som helst för att ens familj skulle överleva, men det är få som är beredd att offra mycket för de svältande i Afrika. Trots att vi på sätt och vis tillhör vissa gemensamma grupp – människa. Förr i tiden slogs männen med andra flockar om revir, och så är det fortfarande. Vi har dock blivit mer civiliserad  och slåss inte lika mycket – men ändå för mycket.  Detta händer i nutid ofta när det har att handla om invandrare. Människor blir rädd för att ”de” ska ta något som är ”vårt” och den gamla grottmänniskan inom en vaknar och vill ha sitt revir för sig själv, även fast det idag mest blir tankar som : ” vad gör de här?” o .s .v        Nu för tiden pratas det om raser, men vad är det egentligen? Ursprungligen är det ett arabiskt ord som togs upp i både spanskan och portugisiskan ( raza )  . Innan 1800-talet betydde ordet ras stamtavla. Om man kände till sitt ursprung, kunde bevisa att man var av fin familj hade man ras, vilket gjorde att det var många fattiga som inte hade någon ras. Efter 1800-talet behövdes en motsvarighet till växt – och djurlivets arter, som då kom att bli ordet ras. På den tiden var politikerna i Europa mycket  ”insatta” i rasfrågor.  De  Europeiska politikerna såg rasblandning som ett hot mot  mänskligheten, vilket är helt fel. Hotet mot mänskligheten på biologins språk är inavel, vilket är raka motsatsen till  ordet rasblandning.Fördomar Män kör bil bättre än kvinnor, flickor ska ha bättre betyg än pojkar, alla norrmän är dumma, det är bara ett axplock av fördomar, fördomar som även jag  har. När man inte riktigt vet hur folk är så bildar man sig lätt föreställningar. Minsta lilla misstanke eller gissning leder enkelt till att rykten skapas. Och när de sprids, så byggs de på ordentligt, minsta lilla sak kan svälla ut till enorma proportioner. Det största problemet med fördomar är att det inte är svårt att skaffa sig dem, det är istället mycket svårare att bli av med dem. Människan reagerar i det här fallet likt en penna.....om pennan balanserar på sin spets kan minsta lilla påverkan få pennan att falla åt ett håll. När den väl fallit så krävs det däremot mycket mer påverkan om den ska hamna åt motsatt håll.  Det inte många vet är att det finns troliga förklaringar varför  människan fungerar så här. Det finns hjärnforskare som påvisar mycket intressant information om den mänskliga hjärnan.  När något lagras i hjärnan, (t. ex en ståndpunkt eller ett beslut) bildas det med hjälp av neuroner ett såkallat ”mönster” av hjärnceller. Sedan går det inte att sudda ut dem hur lätt som helst,  om man angriper fördomarna gör det att mönstren används, vilket gör att den inte går att ”suddas ur”. Det finns några sätt att överlista fördomarna, ett sätt är att bli övertygad om motsatsen. T. ex ” blondiner är smarta”, problemet är bara att övertygelsen måste vara en hel del starkare än den ursprungliga fördomen (blondiner är dumma) Hur som helst så är det oftast så att de fördomar man har alltid finns kvar, till en viss del i alla fall.....  En annan orsak till att det är svårt att ändra på fördomar är att  våra hjärnor är skickliga på att skapa rimlighet i de mest konstiga påståenden. Man kan hitta sätt så  att sina fördomar passar in i allt annat som man vet, även om man inte vet så mycket egentligen....  		”Den farligaste av våra fördomar		är tron att vi inte har några”				        -Veikko KoskenniemiFrämlingsfientlighet  När man tänker på främlingsfientlighet är det ofta rasism som man associerar till, men främlingsfientlighet uppträder överallt. I Frankrike har det främlingsfientliga partiet ”Nationella Fronten” haft stora valframgångar under senare 90-talet. För övrigt har den antisemitistiska propagandan alltid gått hem i Frankrike. Även i Tyskland har det högerextrema partiet ”Tyska folkunionen” haft stora valframgångar. De skyller på utlänningarna för den höga arbetslösheten. I Tyskland kallas utländska killar som är tillsammans med tyska flickor för ”rasskändare” och många ungdomar lyssnar på extremnationell musik.  Här i Sverige har vi ett antal organiserade rasistiska grupper som VAM och Bevara Sverige svenskt, men rasism förekommer som tur är inte i vår politik.  I brist på kunskap är det lätt att dra alla över en kam, ordet invandrare är nog det mest mångfacetterade gruppen som finns.  Vi har svårt för att säga ”chilenare”, ”bosnier” - invandrarens riktiga härkomst o .s. v . Istället använder vi ord som turkar och  invandrare (möjligen inte om vederbörande härstammar ifrån norden ....) Om det istället skulle vara oss svenskar det gällde blir vi lätt irriterade om vi blir kallad ”finne” eller ”norrman”  Människor i allmänhet lägger ofta märke till sånt man förväntar sig att finna. Har man t. ex uppfattningen att invandrar ungdomar är våldsamma, så lägger man lätt märke till de invandrarungdomar som ser våldsamma ut, vilket gör att associationen blir starkare. Dessutom, av någon  anledning så berättas det ofta när det skrivs om våld och kriminalitet, om någon av de inblandade var av utländsk härkomst, men i andra sammanhang berättas det sällan. Media kan alltså verkligen påverka, för ju mer man läser om våld sammankopplat med invandrare ju mer associerar man till att invandrare för med sig kriminalitet t. ex.   Främlingsfientlighet uppstår överallt, mellan unga och gamla, mellan olika lag i idrotter etc. Det man vet lite om tar man gärna avstånd ifrån och bildar sig en egen uppfattning istället .AnalysNär jag hör ordet främlingsfientlighet tänker jag först och främst  på rasism. När jag tänker på rasister så tänker jag att de antagligen haft en svår barndom, är osäkra på sig själva, fega, faller för grupptryck o. s. v  Men det är ju bara en fördom jag har, men som jag även tror att de flesta har.  Jag känner ingen rasist så jag kan ju omöjligen veta, men jag drar mina egna slutsatser. Jag föreställer mig också att de flesta rasister har rakat hår, grova kängor bomber-jackor med svenska flaggan på eftersom det är bara just de rasisterna jag lägger märke till. Precis så lätt är det att skaffa sig fördomar. En människa kan ju ha haft en hur bra barndom som helst, vara hur smart som helst men ändå vara rasist, stå för något man tror på, även om jag personligen inte förstår hur en rasistisk hjärna fungerar.... En person som påstår att det finns ”raser” som är bättre än andra, t. ex något så löjligt som ”renrasiga arier”. Ärligt talat så har jag inte någon som helst förståelse för rasister, och jag tycker att folk i allmänhet  borde göra något åt detta ytterst allvarliga samhällsproblem – rasism. Om alla bara tittar på i tystnad kommer snart rasistiska handlanden  att vara accepterat. Det är många som påstår sig vara fördomsfria, det tror jag inte på. Man vill nog gärna vara det, men det är inte så enkelt. Ta t. ex orden ” alla är lika värda” som nog många säger sig stå för. Även jag vill tro att jag tycker så. Men när det väl kommer till vissa fall så tycker jag att ”killen som våldtagit 15 tjejer” är mycket mindre värd än flickorna i fråga.  Personer som varit viktiga i vår historia som Olof Palme, Jonas Ahlströmmer, Graham Bell uppfattar jag personligen hade ett högre värde än Adolf Hitler. Det här var dock några väl extrema exempel..... Men något jag verkligen tycker och står för är att alla folkslag har samma värde. Man är inte betydelsefullare människa för att man är född i USA istället för i Afrika.....Och har man mycket pengar så är man inte värd mer än någon annan för det, även om många rika anser sig viktigare än andra.  För att  bota främlingsfientligheten  mellan invandrare och oss svenskar måste vi inse att invandrare inte kommer hit för kriminella  avsikter, de kommer hit för att få ett bättre liv, vi själva hade gjort samma sak i deras situation. Vi måste acceptera att när man blivit svensk medborgare så är man svensk, vart man än kommer ifrån.  Vi härstammar själva från invandrare och i alla tider har svenskar emigrerat  till andra länder när man kunnat få ett bättre liv där.   Främlingsfientlighet, rasfrågor och fördomar är egentligen något otroligt onödigt. Våra liv är så korta att vi inte borde ha tid att diskutera raser, fästa intresset på invandring, lägga ner energi på att angripa folk från andra kulturer o. s. v   Att vara irriterad på något gör bara att man blir negativ. Vi borde se det som spännande när folk kommer utifrån och för med sig andra kulturer istället för att vara rädd att det ska ske kulturkrockar.  Nu är det ju inte så att det är bara svenskar som är rädd(?) för det okända. Säkert är det många invandrare som har en fientlig attityd mot svenskar (inte för att man kan klandra dem som vissa av oss svenskar behandlar invandrare)  För att förhindra främlingsfientlighet tror jag att man även måste börja tidigt i skolan. Att informera om olika kulturer, folkslag och rasism redan på lågstadiet. Nu för tiden  sker denna undervisning oftast på  senare tiden av högstadiet och på gymnasiet. Då tror jag att man  redan skaffat sig en uppfattning. Och, som jag skrev förut är det svårt att ändra sina uppfattningar när man väl skaffat dem. Sedan borde man lära ut och uppmana eleverna till att vara självständiga. Självsäkerhet är något man behöver i dagens Sverige om man inte ska falla för grupptryck. Det är så många ungdomar som inte skaffar egna uppfattningar om rasism, nazism m. m , det känns enklare och fram för allt tryggare att följa gruppens åsikter. Jag tycker att det verkar som om människor alltid vill skylla ifrån sig. Om det är dåliga tider i landet kan man alltid skylla på att ”politikerna gör inte sitt jobb” och ”invandrarna tar alla arbeten”, även fast att man  kanske inte alls är speciellt insatt i vare sig politik eller i arbetslöshet -frågor . Men det verkar ändå kännas tryggare om man har nåt att skylla på. Vore det inte bättre om man var positiv och försökte komma  på någonting som skulle föra landet uppåt igen istället för att klaga på att allt som är dåligt? Jag skulle vilja dra in fallet John Hron i min analys. John är pojken som vid 15 års ålder blev mördad av 4 svenska pojkar i tonåren. Johns pappa var från Jugoslavien, det var orsaken. Fyra killar sparkade, slog, och brände ihjäl John innan de slängde ner honom i vattnet där de lät honom drunkna. Efteråt vände sig bara killarna om, tände en cigarrett och gick därifrån som om ingenting hänt. Detta hände i...